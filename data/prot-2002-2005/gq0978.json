{"dokumentstatus":{"dokument":{"hangar_id":"2348251","dok_id":"GQ0978","rm":"2002/03","beteckning":"78","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"78","slutnummer":"0","datum":"2003-03-25 00:00:00","systemdatum":"2005-10-27 12:08:02","publicerad":"2003-03-25 00:00:00","titel":"Riksdagens snabbprotokoll 2002/03:78 Tisdagen den 25 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{9AB4B1E2-7420-41CD-A1B6-B4CDB8128E43}","dokument_url_text":"http://data.riksdagen.se/dokument/GQ0978/text","dokument_url_html":"http://data.riksdagen.se/dokument/GQ0978","dokumentstatus_url_xml":"http://data.riksdagen.se/dokumentstatus/GQ0978","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2002/03:78</div>\r\n<div class=\"sidhuvud_datum\">Tisdagen den 25 mars</div>\r\n<div class=\"sidhuvud_klockslag\">Kl. 14.00 - 16.22</div>\r\n<hr class=\"sidhuvud_linje\">\r\n<pre>18.00 - 19.40</pre><pre>Det justerade protokollet beräknas utkomma om 3 veckor</pre><pre>-----------------------------------------------------------------------</pre><pre>1 §  Hänvisning av ärende till utskott\r\nFöredrogs\r\nProposition\r\n2002/03:89 Förändringar inom sjukförsäkringen för\r\nökad hälsa i arbetslivet\r\nRemissdebatt</pre><pre>Anf.  1  Statsrådet HANS KARLSSON (s):\r\nFru talman! Den ökade ohälsan är ett problem på\r\nflera sätt. I första hand är det ett mänskligt problem.\r\nIndivider får betala genom smärta, sämre ekonomi,\r\nbrist på den sociala gemenskap som ett arbete ger och\r\nbrist på det slags självförverkligande som ett arbete\r\nkan ge. I andra hand riskerar vi alla - samhället - att\r\ndrabbas genom ökade kostnader som innebär minskat\r\nutrymme att satsa på en fortsatt upprustning av det\r\nvälfärdssystem vi tillsammans framgångsrikt byggt\r\nupp.\r\nTill mig som ansvarig minister för bland annat\r\nfrågorna om ohälsa i arbetslivet ställs ständigt frågan\r\nvad jag tänker göra åt problemet. Mitt svar är att det\r\ninte finns några enkla och enskilda åtgärder som i ett\r\nslag skapar det goda arbetet och gör människor friska.\r\nDet krävs en rad åtgärder och ett uthålligt arbete.\r\nDen socialdemokratiska regeringen har sedan en\r\ntid påbörjat arbetet med att öka hälsan genom en rad\r\nåtgärder. Det så kallade elvapunktsprogrammet blev\r\nstartskottet för ett större samlat arbete som nu följs\r\nupp med flera initiativ.\r\nRegeringens mål att halvera sjukskrivningarna till\r\n2008 är tufft, men jag är övertygad om att det går att\r\nnå. Men det behövs ett arbete på flera fronter och från\r\nmånga aktörer om det ska lyckas. Vi måste jobba med\r\natt förebygga ohälsa så att inte ännu fler drabbas.\r\nMen vi måste samtidigt arbeta med att göra allt vi kan\r\nför att se till att de som redan drabbats får en chans att\r\nkomma tillbaka i arbete. Rätten till arbete utifrån de\r\nförutsättningar man har är lika viktig som rätten till\r\nsjukpenning när man är sjuk.\r\nVi måste också fortsätta arbetet med att skaffa\r\nmer kunskap om ohälsan och dess orsaker. Vi i riks-\r\ndag och regering ska göra allt som står i vår makt för\r\natt underlätta arbetet för ökad hälsa. Jag är dock\r\növertygad om att det inte kommer att räcka med det.\r\nOberoende av om det är på eller utanför arbetet som\r\nohälsan orsakas så landar problemet ändå alltid på\r\narbetsplatsen. Det är på arbetsplatserna man vet vilka\r\nde unika problemen är och hur man kan lösa dem så\r\natt det passar såväl den anställda som verksamheten.\r\nArbetsmarknadens parter är därför de viktigaste\r\nbärarna av problemet. Utan deras engagemang och\r\nintresse kommer inte mycket att kunna åstadkommas.\r\nJag vet från mina besök runtom i landet att det går att\r\ngöra mycket redan i dag, utan att det tas ett enda\r\nbeslut i frågan i riksdagen.\r\nDet finns åtskilligt med goda exempel på hur man\r\ni företag och organisationer lyckats vända utveckling-\r\nen genom ett framgångsrikt arbete med att satsa på en\r\narbetsmiljö där personalen trivs, mår bra och arbetar\r\nbra. Flera av de företag som jobbar med att förebygga\r\nohälsa har också kunnat visa att de satsningar man\r\nhar gjort gett flerdubbelt igen ekonomiskt.\r\nDet handlar om att se sambandet mellan god ar-\r\nbetsmiljö, utvecklat arbete och hög konkurrenskraft.\r\nEn arbetsplats där personalen ges inflytande gör ock-\r\nså produktionen mer effektiv och kvalitetsinriktad.\r\nLedarskapet är avgörande för att någonting ska\r\nhända. En lyhörd och framsynt ledning med ett ge-\r\nnuint intresse för sin personal är nödvändigt för ett\r\nlyckat förändringsarbete.\r\nStrategier för att skapa arbetsplatser där männi-\r\nskor kan arbeta, prestera och samtidigt må bra måste\r\nbli en diskussion som förs in i styrelserummen lika\r\nväl som affärs- och finansieringsstrategier, investe-\r\nringsbudgetar med mera.\r\nDen proposition som vi i dag ska diskutera här i\r\nkammaren är ett viktigt bidrag i processen med att\r\nskapa ett friskare arbetsliv. Men jag vill samtidigt\r\nsäga att den är en del i en helhet och ett större arbete\r\nför ökad hälsa.\r\nSyftet med propositionen Förändringar inom\r\nsjukförsäkringen för ökad hälsa i arbetslivet som nu\r\nligger på riksdagens bord är att förbättra stödet till\r\nden enskilde. Det ska bli lättare för människor att\r\nhålla kontakten med arbetsplatsen och återgå i arbete.\r\nVi vet i dag att långvariga sjukskrivningar ofta tende-\r\nrar att leda till passivitet och en isolering som kan\r\nvara svår att bryta. Vi vill därför att möjligheten till\r\ndeltidssjukskrivning prövas i högre utsträckning än i\r\ndag.\r\nVi måste fokusera mera på människors arbetsför-\r\nmåga än på arbetsoförmågan. Det kommer också att\r\nställa krav på att arbetsgivarna anpassar jobben så att\r\ndet blir okej att komma till arbetet även om man inte\r\nkan arbeta till hundra procent.\r\nEn viktig del i propositionen är också införandet\r\nav så kallade avstämningsmöten. Syftet med dessa är\r\natt snabbt hitta rätt åtgärder som bäst gör att den en-\r\nskilde individen kan återgå i arbete. Vid avstäm-\r\nningsmötet deltar den sjukskrivne och dennes läkare\r\nliksom representanter för arbetsgivaren, försäkrings-\r\nkassan, arbetsförmedlingen eller andra parter som kan\r\ntänkas bidra på ett positivt sätt för att individen ska\r\nkunna återgå till arbete så snart som möjligt.\r\nPropositionen syftar också till att snabba upp\r\nhandläggningen av ärenden. Försäkringskassan ska\r\nsenast ett år efter sjukanmälningsdagen pröva om\r\nsjukpenningen ska bytas ut mot sjuk- eller aktivitet-\r\nsersättning.\r\nDessutom förtydligas arbetsgivarens ansvar vid en\r\nsjukskrivning genom att den rehabiliteringsutredning\r\nsom arbetsgivaren är ålagd att göra blir obligatorisk.\r\nFörsäkringskassan ges också möjlighet att vid be-\r\nhov inhämta särskilt läkarutlåtande i de fall man anser\r\ndet nödvändigt.\r\nUndersökningar har visat att läkarintygen vid\r\nsjukskrivning ofta saknar väsentlig information. Lä-\r\nkarintygen ska därför stramas upp. De medicinska\r\nskälen för sjukskrivning ska preciseras och tydlig-\r\ngöras. Läkaren ska ange det medicinska syftet med\r\nsjukskrivningen och särskilt motivera varför den\r\nförsäkrade av medicinska skäl inte bör arbeta.\r\nRätt diagnos är mycket viktigt också för att rätt\r\nåtgärder ska kunna sättas in för att stödja den enskil-\r\nde.\r\nUtbildningen i försäkringsmedicin för läkare ska\r\nförstärkas. Det blir ett viktigt instrument för att imp-\r\nlementera propositionens intentioner. Det blir också\r\nfler försäkringsläkare på försäkringskassorna, och\r\nderas uppgift ska i ökad utsträckning inriktas mot mer\r\ndirekta insatser för att minska sjukfrånvaron.\r\nTill sist vill jag också nämna att den nuvarande\r\nmöjligheten att ha förtidspensionen vilande för att\r\npröva arbete förlängs till högst två år.\r\nFru talman! Jag är mycket glad över att regering-\r\nen i samarbete med Vänstern och Miljöpartiet har\r\nkunnat arbeta fram den här propositionen. Det är ett\r\nviktigt inslag i det stora arbetet med att öka hälsan i\r\narbetslivet. Vår förhoppning är att individen med\r\ndessa förändringar ska få ett bättre stöd än i dag i att\r\nåtergå till ett arbete och till arbetsuppgifter som man\r\nklarar av och mår bra av.</pre><pre>Anf.  2  STEN TOLGFORS (m):\r\nFru talman! Vi varnade i vintras för att regeringen\r\ninte skulle kunna lägga fram en proposition om ohäl-\r\nsan i vår. Visst blev det en proposition - en liten en,\r\nen riktigt liten en - men utan något helhetsinnehåll.\r\nDelar kanske kommer i vårpropositionen, delar kan-\r\nske kommer i höst, men det beror mycket på vad\r\nparterna säger. Det enda vi vet är att dagens förslag\r\ninte är tillräckliga.\r\nDagens nivå på sjukskrivningarna ger stora väl-\r\nfärdsförluster. Sjukfrånvaron är dubbelt så hög i Sve-\r\nrige som genomsnittet i EU. De långa sjukskrivning-\r\narna fortsätter att öka, och de korta minskar bara\r\nsvagt från mycket höga nivåer. Antalet nybeviljade\r\nförtidspensioner slog förra året rekord då 70 000\r\nnybeviljades. Det är en ökning med 23 %. Vid års-\r\nskiftet var 490 000 förtidspensionerade eller uppbar\r\nsjukbidrag - en åttondel av arbetskraften.\r\nDet är inte det minsta svårt att uppnå regeringens\r\nmål om en halvering av sjukskrivningarna om man\r\növerför folk till en annan del av ersättningssystemen,\r\ndet vill säga till sjukpension. Men det kan ju inte vara\r\nlösningen.\r\nDärför blir det mycket problematiskt om rege-\r\nringen genomför förslaget att efter ett år byta ut sjuk-\r\npengen mot sjukersättning, men inte genomför för-\r\nslaget att kunna ompröva sjukersättningen efter tre år.\r\nDå kommer färre tillbaka i arbete.\r\nOhälsan i Sverige beror inte på att Sverige har\r\nsämre arbetsmiljö än andra länder. DN skrev följan-\r\nde: I det land som inte bara har flest ombudsmän och\r\nskyddsombud per capita utan också tusentals tjänste-\r\nmän som endast har till uppgift att skydda oss på\r\narbetsplatsen - yrkesinspektion, arbetsmiljöverk,\r\narbetslivsinstitut - är alltså förhållandena så usla att\r\nsjukskrivningstalen därför överstiger alla jämförbara\r\nländer. Ohälsotalen är alltså ett misslyckande för hela\r\nden socialdemokratiska modellen, ett lackmustest på\r\nhur regeringens Sverige mår.\r\nNär regeringen ska göra något åt saken får försla-\r\ngen, hårdraget, bara komma inom gällande regelver-\r\nket. De får inte gå utanför, inte ses i ett sammanhang\r\noch inte föreslå något nytt. Nu lyfter man fram da-\r\ngens regler, bekymrar sig över att de inte följs, analy-\r\nserar inte fullt ut varför, och gör inte tillräckligt åt\r\nsaken.\r\nFörsäkringskassan kallas inom socialdemokratin\r\nofta för \"kassan\". Ordet \"försäkring\" glöms bort. Det\r\nvisar på ett problem. Sjukförsäkringen har blivit nå-\r\ngot av en allmän kassa som också används för att\r\ndölja arbetslöshet och samhällsproblem som inte har\r\nmed arbetsoförmåga och sjukdom att göra.\r\nVi betalar gärna för att försäkra oss och andra mot\r\ninkomstbortfall vid sjukdom, men inte för att skapa\r\nett politiskt betingat utanförskap där 700 000-\r\n800 000 svenskar löpande står utan egen försörjning.\r\nVi ska värna sjukskrivningen så att den fungerar väl\r\nför sjuka, men inte för annat.\r\nFörsäkringsläkaren Bo Hallqvist sade i en TV-\r\ndebatt att hälften av de sjukskrivna har arbetsförmåga\r\natt ta till vara och att i nästan hälften av fallen är\r\nsjukdom kanske inte ens det mest väsentliga i bilden.\r\nDen brådska regeringen nu har haft visar hur ef-\r\ntersatt frågan länge varit. Åtgärderna borde ha kom-\r\nmit för fem år sedan när sjuktalen började galoppera i\r\nväg. Att regeringen lägger fram förslag på förslag,\r\nbara för att sedan få dra tillbaka dem, visar hur grunt\r\nman tänkt från början.\r\nSjukskrivningen har kommit att bli det enda and-\r\nningshålet för många människor när de samlade livs-\r\nvillkoren varit för betungande. Därtill kommer atti-\r\ntydförändringar. Därtill kommer att det finns bety-\r\ndande regionala skillnader i sjuktalen. Sjukskrivning\r\noch förtidspensionering används av arbetsmarknads-\r\npolitiska skäl. Därtill kommer att det finns ett sam-\r\nband mellan sjukfrånvaro och konjunkturutveckling i\r\nSverige. Därför ökar de korta sjukskrivningarna inte\r\nlängre, men de ligger kvar på höga nivåer.\r\nDet måste finnas en koppling, fru talman, mellan\r\ndet ekonomiska ansvar som staten ålägger arbetsgi-\r\nvarna och den möjlighet arbetsgivarna har att påverka\r\nsjuktalen. Om man skulle tvinga arbetsgivarna att stå\r\nför hundra procent av sjuklönen, och förklaringen till\r\nde växande sjuktalen finns i livet utanför arbetet -\r\nvilket vi i hög grad tror - kommer sjuktalen ändå inte\r\natt begränsas.\r\nEn företagare skrev till mig häromdagen att rege-\r\nringen vill ha en slumpmässigt höjd arbetsgivaravgift,\r\nvilket är en alldeles korrekt beskrivning. Det riskerar\r\natt leda till att hela grupper stängs ute från arbets-\r\nmarknaden eftersom de är eller anses vara särskilt\r\nbenägna att sjukskriva sig. Om regeringen lägger\r\nfram det förslag som alla nu kritiserar kommer det\r\nockså att leda till att staten straffar den som anställer\r\nen person som tidigare ofta eller länge varit sjukskri-\r\nven. Särskilt allvarligt kommer småföretagen att\r\ndrabbas om så bara några få anställda blir sjuka. För-\r\nslaget handlar om trixande för att hindra att regering-\r\nens utgiftstak sprängs.\r\nSärskilt märkligt är det att regeringen uppenbarli-\r\ngen tror att ekonomiska incitament fungerar för män-\r\nniskor som är arbetsgivare men inte för människor\r\nsom är sjukförsäkrade. Undersökningar visar ju att\r\ndet ofta är patientens egen önskan som avgör om\r\nsjukskrivning kommer till stånd eller inte.\r\nJag gillar historia, fru talman. När jag tittar tillba-\r\nka ser jag att dåtidens socialdemokrater var mycket\r\noroade när sjukförsäkringen infördes över risken för\r\növerutnyttjande och hur detta ekonomiskt skulle des-\r\ntabilisera hela systemet. Det fanns de som talade om\r\nåtta karensdagar för att värna försäkringen.\r\nHade dåtidens, de tidiga generationernas, social-\r\ndemokrater då fel i sina farhågor? Nej, fru talman,\r\ntvärtom har deras farhågor om överutnyttjande be-\r\nsannats. Det är inte bara så som regeringen brukar\r\nsäga att folk ska bli friskare, inte fattigare. Dagens\r\nsituation leder nämligen till att vi alla blir fattigare,\r\noch svenska folket har blivit sjukare. Därför kommer\r\nvi i vår motion att lägga fram en lång rad konkreta\r\nförslag för att komma till rätta med de ökande sjuk-\r\nskrivningstalen och befordra svenska folkets hälsa.\r\n(Applåder)</pre><pre>Anf.  3  LINNÉA DARELL (fp):\r\nFru talman! \"För lite och för sent, men ändå nå-\r\ngot\" skulle man med fog kunna sätta som rubrik på\r\ndet förslag som nu har presenterats.\r\nMan ska ju börja med det positiva, och det finns\r\nflera goda förslag. Det är förslag som tidigare också\r\nförts fram från Folkpartiet och andra. Då valde rege-\r\nringen att inte lyssna, trots att situationen redan då var\r\nallvarlig. Sedan dess har än fler människor hamnat i\r\nlångtidssjukskrivningens passiva vardag, och skatte-\r\nmiljarderna har rullat okontrollerat.\r\nDet är lite skruttigt av en regering att vara så låst\r\nvid att inte i tid ta till sig andras idéer, speciellt som\r\nman inte själv tycks ha särskilt många bättre idéer.\r\nExempel på idéer som finns i propositionen, och som\r\nvi från Folkpartiet och andra föreslagit tidigare, är\r\nden förstärkta utbildningen i försäkringsmedicin och\r\nförslaget om fler försäkringsläkare. Jag såg häromda-\r\ngen en uppgift om att det finns en genomförandeplan\r\npå tre år för den utbildningen. Jag utgår från att det\r\navser den fördjupade utbildningen. Hur snart kortver-\r\nsionen kan genomföras kanske statsrådet kan ge be-\r\nsked om i dag. Om regeringen tidigare hade lyssnat\r\npå just detta hade vissa nyttoeffekter redan kunnat\r\nses.\r\nRedan beteckningen \"ökad hälsa i arbetslivet\" bi-\r\ndrar till att förstärka den ensidiga bild som regeringen\r\nständigt målar upp, nämligen att det endast är i ar-\r\nbetslivet som ohälsan förekommer och uppkommer.\r\nDen bilden förstärks ytterligare av det förslag som vi\r\nförstår nu förbereds, och som i hög grad hör ihop med\r\ndagens debatt även om regeringen valt att dela upp\r\nförslagen i olika propositioner.\r\nDet jag tänker på är övervältringen av kostnaderna\r\nför sjukförsäkringen på arbetsgivarna. Förslaget lär\r\nvara ute på snabbremiss. Denna snabbremiss tycks\r\nvara ganska luddig, och frågan är vilket värde det då\r\när i de svar som kommer in.\r\nAtt ålägga arbetsgivarna ett så omfattande ansvar\r\nför sjukförsäkringssystemet är som Lars Leijonborg\r\nuttryckte det i debatten häromdagen dubbeldumt. Det\r\nslår hårt mot tillväxt och företagande. Sverige behö-\r\nver fler företag som är villiga att anställa folk och inte\r\nfärre. Men det slår också hårt mot grupper som redan\r\ni dag har svårt att få ett jobb eller byta jobb om man\r\nnu haft turen att få ett.\r\nFör äldre personer, människor med kroniska sjuk-\r\ndomar men som ändå är arbetsföra och allra värst för\r\nmänniskor med olika funktionshinder utgör förslaget\r\nett dråpslag om det kommer att föreläggas kammaren\r\ni det skick som man hittills har sett. Många remissin-\r\nstanser har redan varnat för det, och vissa handikap-\r\nporganisationer har startat upprop. Jag frågar statsrå-\r\ndet: Ska det behöva vara så i Sverige år 2003 att möj-\r\nligheterna till ett jobb bara är förbehållna de friskas-\r\nte?\r\nFru talman! Jag vill säga något ytterligare om för-\r\nslaget. Det är en fråga till Vänsterpartiet. Vänsterpar-\r\ntiet brukar annars tillsammans med oss i Folkpartiet\r\nvärna om de handikappade. Min fråga när jag ser\r\nreferaten från diskussionerna och hör handikapporga-\r\nnisationernas oro är: Vad får Vänsterpartiet i utbyte,\r\neftersom det tycks vara berett att offra de mest utsatta\r\npå svensk arbetsmarknad i något slags diskussion om\r\natt man med alla medel måste bekämpa ohälsan?\r\nAtt få slut på nyttjandet av sjukskrivning där det\r\nuppenbart inte är befogat är vi alla ense om. Men när\r\nså sker måste också andra politiska beslut fattas för\r\natt människor ska orka med sitt vardagsliv. Det är\r\ningen hemlighet att till exempel småbarnsmammor\r\nibland sjukskrivs för att över huvud taget få sitt\r\nlivspussel att fungera.\r\nAtt det nu blir stopp för en sådan möjlighet är\r\nnaturligtvis rätt. Men vilka andra beslut kommer\r\nregeringen att föreslå för att dessa kvinnor ska få en\r\nökad makt över sitt liv och orka med sin vardag utan\r\nsjukledighetsperioder? Kommer det förslag om större\r\nvalfrihet för barnfamiljer? Kommer det förslag som\r\nsänkt skatt på hushållstjänster så att kvinnor får mer\r\ntid till sig själva och umgänget med barnen i stället\r\nför en fritid med skurhink och tvättkorg?\r\nDet är svårt att se en helhetslinje i regeringens to-\r\ntala förslag för att råda bot på ohälsan. I denna propo-\r\nsition skriver statsrådet att försäkrade blir sjukskrivna\r\nlängre tid än nödvändigt i väntan på undersökning\r\neller behandling. Men i en annan proposition föreslås\r\natt den finansiella samordningen mellan sjukvården\r\noch försäkringskassa som varit framgångsrik på detta\r\nområde, till dess den stoppades av den socialdemo-\r\nkratiska regeringen, inte ska återkomma. Även de\r\nförsök som pågår kring andra former av finansiell\r\nsamordning föreslås bli kraftigt beskurna. Den kom-\r\nmentar som finns om hur sådana sjukskrivningar ska\r\nundvikas är att de bör uppmärksammas och åtgärdas.\r\nMen hur ska det ske?\r\nOm rehabilitering sägs det väldigt lite i denna\r\nproposition. Mest framträdande är kravet på arbetsgi-\r\nvarna. Jag saknar förslag om en rehabiliteringsgaran-\r\nti, det vill säga att den som behöver och har fått beslut\r\nom rehabilitering verkligen också ska få den. När\r\nkommer ett sådant förslag?\r\nDeltidssjukskrivning som utgångspunkt är ett bra\r\nförslag. Det har också redan börjat tillämpas alltmer.\r\nJag ser dock inget i propositionen om de tillfällen då\r\nen vistelse på arbetsplatsen skulle göra mer skada än\r\nnytta. Så kan det vara ibland, och då kan det vara\r\nbefogat med en heltidssjukskrivning. Det kanske\r\nligger i de särskilda krav som ställs på utlåtande vid\r\njust heltidssjukskrivning.</pre><pre>Anf.  4  Statsrådet HANS KARLSSON (s) re-\r\nplik:\r\nFru talman! Jag vill kort kommentera ett par frå-\r\ngor som Linnéa Darell tog upp. Linnéa Darell för\r\nvidare en myt om att regeringen skulle se all orsak till\r\nohälsa som föranledd av arbetet. Så är det inte. Hör\r\nnu på vad vi säger. Vi säger: Hur man har det på\r\narbetet har stor betydelse för om man kan komma\r\ntillbaka till ett jobb oavsett var ohälsan har uppstått.\r\nDet är till arbetet vi alla vill att man ska kunna\r\nkomma om man har förutsättningar för att arbeta, och\r\nman ska komma dit snabbt. Det betyder inte att vi\r\nanser att det är arbetslivet som förorsakar all ohälsa.\r\nDäremot förorsakar arbetslivet mycket ohälsa. Den\r\nvanligast förekommande sjukskrivningsorsaken är\r\nbelastningsskador bland äldre kvinnor. Det är sanno-\r\nlikt förorsakat av arbetsplatsen och arbetet.\r\nSedan vill Linnéa Darell också diskutera förslag\r\nsom vi ännu inte har lagt fram. Jag har förstått att\r\nremissdebatten är anordnad för just det förslag som\r\nnu har lagts fram i kammaren om en bättre sjukskriv-\r\nningsprocess. Till eventuellt andra förslag återkom-\r\nmer jag gärna senare.</pre><pre>Anf.  5  LINNÉA DARELL (fp) replik:\r\nFru talman! Jag förstår att statsrådet Karlsson inte\r\nvill diskutera de frågor som nu diskuteras väldigt\r\nmycket runtom i samhället. Om ni verkligen tycker\r\natt arbetet inte är hela orsaken är det väldigt märkligt\r\nmed det som nu tydligen förbereds och som ändå är\r\nute på remiss. Man kan väldigt lätt få intrycket - och\r\ndet är inte bara en myt, utan faktiskt en verklighet -\r\natt det är arbetsmarknaden och arbetsgivarna som ska\r\nbära kostnaderna. Det gör det också omöjligt för\r\nmånga att komma tillbaka till ett arbete. De kommer\r\naldrig att få ett arbete.</pre><pre>Anf.  6  Statsrådet HANS KARLSSON (s) re-\r\nplik:\r\nFru talman! Det har blivit alldeles uppenbart efter\r\nen rad arbetsplatsbesök som jag har gjort att man har\r\nstartat projekt för att förbättra hälsan och möjliggöra\r\nför människor att komma tillbaka. Man har lyckats\r\nväldigt väl på många platser. Det finns metoder och\r\ngoda exempel. Problemet är att det går för sakta och\r\ngörs för lite på arbetsmarknaden totalt sett.\r\nSkälet till att vi nu förbereder fler förslag är att vi\r\nvill skynda på det arbete som rimligen borde ha gjorts\r\nute på arbetsplatserna för länge sedan utan att rege-\r\nring eller riksdag hade behövt gripa in. Nu finns det\r\nmöjlighet att öka tempot i det arbetet med de förslag\r\nsom vi avser att återkomma med. Jag debatterar dem\r\ngärna när de föreligger i riksdagen.</pre><pre>Anf.  7  LINNÉA DARELL (fp) replik:\r\nFru talman! Det är alltid så att man ska återkom-\r\nma. Jag vill bara erinra om att problemen med de\r\nstora sjukskrivningstalen har pågått länge och nu är\r\ninne på sjätte året. Även om det mycket marginellt\r\nhar börjat stabilisera sig något gäller det bara de nya\r\nfallen.\r\nVad är det man ska återkomma med som ger möj-\r\nlighet för arbetsgivarna att bedriva projekt? Den möj-\r\nligheten har man väl haft också tidigare.</pre><pre>Anf.  8  SVEN BRUS (kd):\r\nFru talman! Den proposition vi remissdebatterar i\r\ndag innehåller en del goda ambitioner. Det går att\r\ninstämma till dels i en del analyser och förslag. Ohäl-\r\nsan är vårt största samhällsproblem. I dag är nästan\r\nvar sjätte svensk sjukskriven eller förtidspensionerad.\r\nKostnaderna var förra året 113 miljarder. De ökar\r\nfortfarande, låt vara i en något bromsad takt.\r\nFru talman! Det är mot den bakgrunden man ska\r\nbedöma dagens förslag. Jag kan kommentera några av\r\ndem. Visst behöver vi tydliggöra sjukdomsbegreppet\r\noch se över läkarnas roll. Precisionen vid sjukskriv-\r\nning kan förbättras avsevärt. Vi behöver vara mycket\r\nuppmärksamma på attitydförskjutningar både hos\r\nsjukförsäkrade och läkare. Dessa frågor tas upp i\r\npropositionen.\r\nKring en del av detta kan vi säkert bli överens.\r\nMen jag är ändå rädd för att effekterna av förslagen är\r\nmarginella till sin verkan. Den verkligt avgörande\r\nfrågan återstår ännu för regeringen att besvara. Var\r\nfinns helhetssynen? Propositionen berör vissa aspek-\r\nter och viktiga sådana. Sambandet med arbetsmiljön\r\nska tas upp i ett senare sammanhang, sägs det. Vad\r\ndet innebär vet vi. Regeringen vill helt enkelt låta\r\nnågon annan, det vill säga arbetsgivarna, betala för\r\nohälsan. För socialdemokraterna är nämligen ohälsan\r\ni första hand ett budgetproblem.\r\nDet finns anledning att ställa frågan till statsrådet\r\nHans Karlsson: På vilket sätt blir människor friskare\r\nav att någon annan betalar sjuklönen?\r\nStatsrådet ska komma tillbaka till frågan, och vi\r\nfår förmodligen anledning att debattera den åtskilliga\r\ngånger här i kammaren.\r\nMed all respekt för de angelägna frågorna i da-\r\ngens proposition så skrapar de ändå bara på ytan. Det\r\när helhetssynen som vi Kristdemokrater efterlyser.\r\nMänniskor får inte livspusslet att gå ihop. Orden\r\när TCO-ordföranden Sture Nordhs. Han gav dem som\r\nsvar på en fråga i utskottet för en tid sedan när vi\r\ndiskuterade just de här frågorna. Livspusslet går inte\r\nihop. Regeringens pussel går snabbt att lägga. Det har\r\nnämligen bara en bit - jobbet. Men för människorna\r\ninnehåller pusslet många fler bitar, och därför måste\r\nockså lösningen bestå av mer än att klara ett budget-\r\nproblem. Det handlar om en familjepolitik som lättar\r\npå barnfamiljernas situation, om en skattepolitik som\r\ninnebär att man kan leva på sin lön och därtill kunna\r\nupphandla de tjänster som man kanske vill upphandla\r\nför att göra livet lite lättare att leva, och dessutom\r\nkunna upphandla dem på en vit marknad. Exemplen\r\npå frågor som berör människors totala livssituation\r\noch som har att göra med ohälsotalen kan göras fler.\r\nVi får anledning att återkomma till den debatten.\r\nFru talman! Det är positivt att regeringen betonar\r\narbetsförmågan hellre än oförmågan. Därför är det\r\nbra med deltidssjukskrivning. Vi anser att man helt\r\nbör slopa de fasta stegen i sjukersättningen. Det ska\r\nvara möjligt att få ersättning med vilken procentsats\r\nsom helst mellan 25 och 100. En person som i dag\r\narbetar 50 % kan i dagens system inte öka arbetsin-\r\nsatsen med 10 %, även om detta enligt läkaren skulle\r\nvara möjligt. Vi anser att dagens system inte tillvara-\r\ntar den individuella förmågan och vi vill ha största\r\nmöjliga flexibilitet.\r\nRegeringen vill genom flera avstämningsmöten få\r\nindividen i centrum och fokusera på vad som kan\r\ngöras. Insikten är bra, men hur förändras någonting\r\nav detta i verkligheten? Avstämningsmöten finns\r\nredan, men försäkringskassan har inte klarat av detta i\r\ntillräcklig omfattning. Det är kostnadskrävande, och\r\nall tid har för försäkringskassan ägnats åt utbetalning-\r\nar av sjukpenning snarare än rehabilitering.\r\nDet är också svårt att få individen i centrum med\r\nde fyra sektorer som vi har i dag och som har olika\r\nmål och medel. Det kristdemokratiska förslaget om\r\nförstärkt rehabiliteringsförsäkring sätter individen i\r\ncentrum och låter det offentliga anpassa sig till indi-\r\nvidens skiftande behov och inte tvärtom. I stället för\r\nfyra offentliga aktörer vill vi ha en försäkringsgivare.\r\nDenna försäkringsgivare ska ha fem uppgifter: För\r\ndet första att beräkna och betala ut ersättning, för det\r\nandra att ansvara för rehabiliteringsutredningen, för\r\ndet tredje att aktivt verka för att den sjukskrivne ska\r\nkunna återgå till arbetet, för det fjärde att ansvara för\r\nuppföljning så att de positiva effekterna kan bli bestå-\r\nende och för det femte - eller kanske snarare för det\r\nförsta - att arbeta med förebyggande insatser.\r\nRegeringen vill också i förslaget att arbetsgivarna\r\nalltid ska skicka in en rehabiliteringsutredning, även\r\nom det inte är nödvändigt. Regeringen menar att\r\narbetsgivarna i alldeles för liten utsträckning har gjort\r\nsådana utredningar för sina anställda. Att tvinga ar-\r\nbetsgivare att alltid lämna in en rehabutredning skulle\r\ninnebära att man i vissa fall skulle påbörja en utred-\r\nning när den anställda kommer tillbaka i arbete igen.\r\nVi menar att det verkar orimligt att då tvinga arbets-\r\ngivaren att skicka in rehabunderlag och dessutom\r\nbetala för ett utlåtande från företagshälsovården.\r\nFörslaget innebär också att försäkringskassornas\r\nadministration ökar ytterligare, och det är det sista vi\r\nbehöver.\r\nVi har i flera år motionerat om behovet av mer\r\nförsäkringsmedicinsk utbildning för läkare. Vi menar\r\natt det måste bli obligatoriskt för läkare på alla nivåer.\r\nRegeringen bör tillsätta en utredning som grundligt\r\nser över de problem som finns inom det försäkrings-\r\nmedicinska området och lämna förslag på reforme-\r\nring.\r\nFru talman! Man kan dela ut både ris och ros till\r\ndagens förslag. Men den helhetssyn på ohälsan som\r\nvi efterlyser har regeringen inte förmått att anlägga i\r\npropositionen.</pre><pre>Anf.  9  Statsrådet HANS KARLSSON (s) re-\r\nplik:\r\nFru talman! Jag tror inte att det är obekant för\r\nKristdemokraterna eller för något annat parti heller\r\natt regeringen har ett helhetsprogram, Sven Brus. Vi\r\nkallar det för elvapunktsprogrammet. Det har funnits i\r\nett och ett halvt, nästan två år, nu. Vi har fullföljt\r\nmånga delar av programmet hittills och vi avser att\r\nfullfölja återstoden också.\r\nDet förslag som vi diskuterar här i riksdagen i dag\r\när en del av regeringens elvapunktsprogram för att\r\nförbättra processen och öka stödet för de människor\r\nsom är sjuka när det gäller möjligheten att snabbare\r\nkomma tillbaka till ett arbete. Det syftar också till att\r\nförändra arbetsplatserna på ett sådant sätt att arbetsli-\r\nvet blir mer mänskligt.\r\nDet vore sympatiskt om vi också kunde få oss re-\r\ndovisat till exempel oppositionens helhetssyn på\r\nohälsoproblematiken. Finns det någon helhetssyn\r\nbland oppositionspartierna i Sveriges riksdag? Hur\r\nser i så fall den ut? Innehåller den exempelvis, som vi\r\nhar hört från ett eller annat parti, förslag om sänk-\r\nningar av sjukersättningen - det vill säga ekonomiska\r\nincitament mot den enskilde sjuke?</pre><pre>Anf.  10  SVEN BRUS (kd) replik:\r\nFru talman! Vi är mycket medvetna om det elva-\r\npunktsprogram som regeringen har lagt fram. Men låt\r\nmig få påminna om att det var 1997 som den drama-\r\ntiska utvecklingen som har eskalerat ända fram till i\r\ndag startade. Det är fortfarande så att kostnaderna för\r\nohälsan ökar, låt vara i något begränsad takt.\r\nDet elvapunktsprogram som regeringen har lagt\r\nfram kan låta ambitiöst, men det är ändå ett plottrande\r\nmed detaljer och med enstaka inslag. Jag saknar hel-\r\nhetssynen i regeringens politik.\r\nNär Hans Karlsson nu frågar efter oppositionens\r\nhelhetssyn så kan jag bara säga att vi kristdemokrater\r\nmenar att ohälsan handlar om hela livet. Sture Nordhs\r\ndefinition är alldeles lysande: Människor får inte\r\nlivspusslet att gå ihop. Då duger det inte, Hans Karls-\r\nson, med bara denna enda pusselbit, det vill säga att\r\nrädda utgiftstaket genom att låta någon annan betala.\r\nDå måste man också ta tag i frågor som rör familje-\r\npolitiken, skattepolitiken och människors totala livs-\r\nsituation. Det är det som kritiken riktar sig emot.\r\nDet finns förvisso en del kloka förslag i den pro-\r\nposition som finns här i dag - det har jag sagt också\r\ntidigare. Låt oss diskutera dem och ta vara på dem,\r\nmen detta löser inte problemet. Det kan möjligen\r\nbromsa utvecklingen något ytterligare - den bromsas\r\nju i dag - men det vänder inte kurvan.</pre><pre>Anf.  11  Statsrådet HANS KARLSSON (s) re-\r\nplik:\r\nFru talman! När det gäller livspusslet så blir det\r\ninget färdigt pussel om man inte lägger dit alla bitar-\r\nna. Vi lägger inte alla bitarna på en gång, men vi\r\nkommer att lägga dem. Detta är inte pusselbiten, utan\r\ndetta är en del av det pussel som ska läggas.\r\nDet är möjligt att det går att kritisera regeringen\r\nför att ha gjort för lite och för långsamt sedan 1997.\r\nDäremot är det mer förvånande hur lite som har gjorts\r\npå arbetsplatserna. Man träffar arbetsgivare i dag som\r\nsäger: Vi skäms, för vi vet inte hur många som\r\negentligen är sjuka på vår arbetsplats! Vi vet inte vad\r\nde heter och vi vet inte när de kommer tillbaka. Detta\r\nmåste vi börja jobba med nu, och det är bråttom. Det\r\nsäger arbetsgivare både i privat och offentlig sektor\r\nnär jag sitter mittemot dem. Det har gått för sakta,\r\noch vi har inte förstått vidden av detta. Nu är det dags\r\natt börja göra något, säger arbetsgivarna.\r\nHar Sven Brus liknande erfarenheter?</pre><pre>Anf.  12  SVEN BRUS (kd) replik:\r\nFru talman! Det finns mer att göra på arbetsplat-\r\nserna, inte minst i de offentliga arbetsplatsmiljöerna.\r\nKvinnor i vården har mycket att säga om sin arbets-\r\nmiljö. Det finns mycket mer att göra. Ingen har nå-\r\ngonsin bestridit detta faktum. Men det som jag vänder\r\nmig emot i debatten här i dag är att regeringen ändå\r\nser en enda lösning på problemet - en huvudlösning -\r\nnämligen att låta någon annan betala.\r\nDå återstår frågan: Hur blir människor friskare på\r\nde arbetsplatser där det finns lite mer att göra på en\r\ndel håll och mycket mer att göra på andra håll? Hur\r\nblir människor friskare av att vi skickar räkningen för\r\nderas ohälsa till deras arbetsgivare? Den frågan åter-\r\nstår för regeringen att besvara.</pre><pre>Anf.  13  INGRID BURMAN (v):\r\nFru talman! Det förs flera debatter i samhället i\r\ndag när det gäller ohälsan. En debatt utgår ifrån att\r\nman ska försämra försäkringsförmånerna, införa fler\r\nkarensdagar och lägre ersättningsnivåer. Man ska\r\nalltså försämra villkoren för dem som är sjukskrivna.\r\nVänsterpartiet diskuterar inte i de termerna. Det gör\r\ninte heller den proposition som är föremål för remiss-\r\ndebatt i dag.\r\nDen propositionen har en helt annan utgångs-\r\npunkt. Vi tror nämligen inte att människor blir friska-\r\nre för att de får det ekonomiskt svårare. Vi tror att det\r\när andra saker man ska göra.\r\nUtgångspunkten i den här propositionen är att\r\nman ställer den sjukskrivne, patienten, i mitten. Runt\r\nden sjukskrivne ställer man upp de aktörer som kan\r\nbidra till att den sjukskrivne kan återkomma till ar-\r\nbetslivet och snabbt komma tillbaka till arbetsmark-\r\nnaden. Propositionen bygger på att vi vet att långa\r\nsjukskrivningar också kan vara ett stopp i vårdkedjan,\r\nett stopp i rehabiliteringskedjan och ett stopp när det\r\ngäller återkopplingen tillbaka till arbetsmarknaden.\r\nDärför säger vi i den här propositionen att deltids-\r\nsjukskrivningar ska ske i ökad omfattning. Det gör vi\r\nmot bakgrund av att vi vet att just detta att förlora\r\nkontakten med arbetsplatsen inte är bra för individen.\r\nMan blir socialt isolerad. Väldigt många efterfrågar\r\nden kontakten även om det kanske bara är i en be-\r\ngränsad omfattning.\r\nMan tydliggör också arbetsgivarens roll i rehabi-\r\nliteringsarbetet. Jag tycker att Hans Karlsson på ett\r\nförtjänstfullt sätt har redogjort för att det finns ett\r\nansvar hos arbetsgivarna som de måste ta. Det finns\r\nen rot till ohälsa att söka också på arbetsplatsen.\r\nDärmed inte sagt att all ohälsa har med arbetsplatsen\r\natt göra, men mycket av ohälsan skapas just i arbets-\r\nlivet i dag. Det tar den här propositionen sikte på.\r\nI den här propositionen säger man också att man\r\nska ha en bättre diagnos, och det vill jag lyfta fram.\r\nDet gäller att tydliggöra vilka medicinska skäl som\r\nligger till grund för sjukskrivningen. Varför skriver vi\r\ndet? Jo, just för att tydligheten ska leda till rätt be-\r\nhandling. Man ska veta vilka åtgärder som ska sättas\r\nin.\r\nAtt sätta den sjukskrivne i centrum är också tan-\r\nken bakom de avstämningsmöten som föreslås. Där\r\nska alla aktörer mötas runt personen - det är arbetsgi-\r\nvaren, försäkringskassan och arbetsförmedlingen -\r\nför att man ska kunna ha samtal och dialog om vilka\r\nåtgärder som ska sättas in för att leda människor\r\ntillbaka till arbetsmarknaden i den utsträckning och\r\nden omfattning som det är möjligt.\r\nDet finns också andra kontrollstationer, som jag\r\nslarvigt kallar dem. Om man har varit sjukskriven i\r\nett år finns det en kontrollstation för att se om sjuk-\r\nskrivningen är rätt, om det ska övergå till aktivitetser-\r\nsättning eller om det är något annat man ska göra. Det\r\nhandlar om att bryta passiviteten hos alla aktörer och\r\nsätta in kontrollstationer.\r\nDet förtjänar också att betonas att i den här propo-\r\nsitionen föreslås en möjlighet att begära in ett fördju-\r\npat sjukintyg. Man ska inte förväxla det med den\r\ndiskussion som fanns om ett tvåläkarintyg, utan här\r\nhandlar det om att se om det är något annat som krävs\r\noch om det finns en annan bedömning att göra för att\r\nleda rätt i vårdkedjan och i rehabiliteringskedjan.\r\nSedan innehåller propositionen förslag om det\r\nSven Brus tog upp, nämligen en obligatorisk rehabi-\r\nliteringsutredning efter fyra veckor. Det finns en\r\nanledning till detta eftersom en rad arbetsgivare inte\r\nhar tagit sitt ansvar på det här området. Det handlar\r\nåterigen om att kräva aktivitet av alla parter som finns\r\nrunt den sjukskrivne för att se vad vi kan göra för att\r\nunderlätta återgången till arbetsmarknaden.\r\nDebatten hittills har också lyft fram ett tema, och\r\ndet handlar om de ekonomiska drivkrafterna, som inte\r\nfinns med i den här propositionen. Till Linnéa Darell\r\nvill jag säga att Vänsterpartiet inte står bakom det\r\nförslag som nu är ute på remiss. Vi har varit kritiska\r\ntill det, bland annat av just den anledning som Folk-\r\npartiet lyfter fram, nämligen att man selekterar ar-\r\nbetskraften. Det finns andra skäl att vara kritisk till\r\ndet också. Jag ska inte lyfta fram dem nu eftersom\r\ndebatten gäller propositionen om förändringar i sjuk-\r\nskrivningen för ökad hälsa.\r\nJag tror att det är viktigt att man ser den här pro-\r\npositionen som ett förslag och ett steg för att möta\r\nohälsan. Samtidigt pågår det ett arbete just när det\r\ngäller arbetsmiljö, företagshälsovård och andra red-\r\nskap som vi måste ha om vi långsiktigt ska möta\r\nohälsan. Då handlar det inte om de snabba klippen.\r\nDet handlar inte om karensdagar. Det handlar inte om\r\nsämre ersättningsnivåer. Det handlar om att komma\r\nmed de reella redskapen som bland annat förbättrar\r\narbetsmiljön.\r\nSamtidigt ska jag ge Sven Brus rätt i att det finns\r\nandra faktorer som är viktiga att lyfta fram inom\r\nandra politikområden.</pre><pre>Anf.  14  LINNÉA DARELL (fp) replik:\r\nFru talman! Det var bra att Ingrid Burman svarade\r\nnågot på den fråga jag ställde. Det är en viss skillnad\r\nmellan att vara kritisk till ett remissförslag och att\r\nsedan verkligen stå upp för det som detta kan föra\r\nmed sig. Jag skulle nog vilja ha ett lite tydligare svar\r\nfrån Ingrid Burman. Vad svarar ni alla de handikap-\r\nporganisationer som nu kontaktar politiker från olika\r\npartier och som i remissvaren på de departe-\r\nmentspromemorior som också finns med som under-\r\nlag i den här propositionen har uttryckt den oron? Jag\r\nnoterar att Ingrid Burman säger att det är viktigt att\r\nmänniskor snabbt kommer tillbaka till arbetsmarkna-\r\nden. Vi delar den uppfattningen, men vi tycker också\r\natt de ska ha möjlighet att vara kvar där.</pre><pre>Anf.  15  INGRID BURMAN (v) replik:\r\nFru talman! Om jag har uppfattat Linnéa Darells\r\nfråga rätt handlar det fortfarande om de så kallade\r\nekonomiska drivkrafterna. Annars får väl Linnéa\r\nDarell återkomma i den andra repliken.\r\nVi träffar också handikapporganisationer. Vi har\r\nvarit väldigt tydliga med att vi inte tycker att det\r\nförslag som nu är ute på remiss är bra. Vi tycker\r\nbland annat att det riskerar att selektera och försvåra\r\nför människor med kroniska sjukdomar att komma in\r\npå arbetsplatsen. Sådana lösningar är inte Vänster-\r\npartiet intresserade av att stå bakom. Jag har hittills\r\ninte uppfattat att Vänsterpartiet och handikapprörel-\r\nserna har haft olika uppfattningar.\r\nSedan handlar det naturligtvis också om att när\r\nman finns på arbetsplatsen ska man ha möjlighet att\r\nstanna kvar. Jag tror till exempel att en ökad möjlig-\r\nhet till deltidssjukskrivning är bra, inte minst för\r\nmänniskor med kroniska sjukdomar. Jag har själv en\r\nkronisk sjukdom som gör att jag under vissa perioder\r\ninte har en full arbetskapacitet. Jag tror att när jag\r\nåtergår till ett arbetsliv utanför riksdagen skulle det\r\nvara bra med en möjlighet till deltidssjukskrivning.\r\nOm det är en kritik mot den nu liggande proposi-\r\ntionen får Linnéa Darell förtydliga sig.</pre><pre>Anf.  16  LINNÉA DARELL (fp) replik:\r\nFru talman! Nej, det är det inte. Det gäller diskus-\r\nsionen om de ekonomiska drivkrafterna. Anledningen\r\ntill att jag frågar är bland annat all den oro som nu\r\nfinns i handikapporganisationerna. Jag delar den\r\noron. Jag delar också deras uppfattning när det gäller\r\näldre arbetskraft och kvinnors möjligheter på arbets-\r\nmarknaden. Många kan ha behov av att ha en viss\r\nfrånvaro vid olika tillfällen.\r\nRegeringen lägger ju väldigt stor vikt vid de eko-\r\nnomiska drivkrafterna och att de ska läggas på ar-\r\nbetsgivarna. Då tycker jag att det finns anledning att\r\nställa frågan till Vänsterpartiet: Kommer Vänsterpar-\r\ntiet att bidra till att människor som har funktionshin-\r\nder stängs ute från arbetsmarknaden eller kommer ni\r\natt avvisa det helt så att handikapporganisationerna\r\noch andra med en svagare ställning på arbetsmarkna-\r\nden kan känna trygghet?</pre><pre>Anf.  17  INGRID BURMAN (v) replik:\r\nFru talman! Vänsterpartiet står bakom elva-\r\npunktsprogrammet och 121-\r\npunktsöverenskommelsen med regeringen där vi\r\nsäger att vi vill införa ekonomiska drivkrafter. Väns-\r\nterpartiet vill utforma dem så att de träffar de arbets-\r\ngivare som inte tar sitt ansvar när det gäller arbets-\r\nmiljö och rehabilitering. Vår kritik mot det nu före-\r\nliggande förslaget kan sammanfattas så att det selek-\r\nterar arbetskraften, det utarmar landstingens och\r\nkommunernas ekonomi genom att dra undan resurser\r\nfrån dem och det stimulerar till att kommuner och\r\nlandsting bolagiserar för att slippa medfinansiering av\r\nsmå bolag. Det kommer också att berika bemannings-\r\nföretagen, som får en helt ny marknad, och det drar\r\nundan marken för en rad kollektivavtalsförsäkringar.\r\nVår kritik mot det nu föreliggande förslaget är\r\nmassiv.</pre><pre>Anf.  18  SVEN BRUS (kd) replik:\r\nFru talman! Jag skulle vilja ta upp frågan om av-\r\nstämningsmöten. Ingrid Burman sade tidigare att\r\naktörerna samlar sig runt den enskilde, och det låter\r\nju väldigt bra. Det är bara det att vi i dag har fyra\r\noffentliga aktörer på det här området, aktörer som i\r\nmånga avseenden har olika mål och framför allt olika\r\nmedel för sin verksamhet. Det skapar i dag faktiskt ett\r\nproblem när man ska samla sig omkring den enskilde.\r\nDet är inte säkert att man alltid bedömer lika, inte ens\r\natt man drar åt samma håll. Vi kristdemokrater har\r\nföreslagit en rehabiliteringsförsäkring där man låter\r\nen aktör ta hand om helheten och, som jag redogjorde\r\nför i mitt anförande, ha olika uppgifter.\r\nSer inte Ingrid Burman ett problem i att flera aktö-\r\nrer ska samla sig kring den enskilde när de har så\r\nolika utgångspunkter som de i dag har?</pre><pre>Anf.  19  INGRID BURMAN (v) replik:\r\nFru talman! Nej, jag ser inte det problemet, för ut-\r\ngångspunkten måste vara den sjukskrivnes bästa. Jag\r\nförutsätter att man samlar sig kring detta, och jag tror\r\natt det är bra att man har till exempel den kompetens\r\nsom arbetsförmedlingen kan ha om den lokala ar-\r\nbetsmarknaden när det gäller vad man kan göra för att\r\nse till att den sjukskrivne återkommer, om inte till sitt\r\ngamla arbete så till ett nytt arbete.\r\nJag tror att det är bra att försäkringskassan finns\r\ndär med sin kompetens när det gäller vad man kan\r\ngöra i form av rehabiliteringsinsatser. Jag tror också\r\natt det är bra att arbetsgivaren finns där med sin spe-\r\nciella kompetens om arbetsplatsens förhållanden. Jag\r\nhar svårt att se att vi kan slå ihop dessa tre kompeten-\r\nser till en och få samma goda kvalitet i kompetensen.\r\nOm man är enig om - och det förutsätter jag - att\r\nuppdraget är att se till att den sjukskrivne kommer\r\ntillbaka till arbetsplatsen och till en rimlig arbetssitu-\r\nation, tror jag att propositionens förslag kvalitetsmäs-\r\nsigt är att föredra.</pre><pre>Anf.  20  SVEN BRUS (kd) replik:\r\nFru talman! Jag tror fortfarande att en aktör med\r\nen bred kompetens skapar en större trygghet för den\r\nenskilde i mötet. Om det kan vi vara oense.\r\nIngrid Burman tog upp ökade möjligheter till del-\r\ntidssjukskrivning, och på den punkten är vi överens.\r\nJag skulle ändå vilja fråga om Ingrid Burman ser ett\r\nvärde i att bryta upp det system som vi har i dag med\r\nolika nivåer till en i princip steglös sjukskrivning.\r\nArbetar man halvtid kunde man kanske gå upp\r\n10 eller 15 %, men detta hindras av det nuvarande\r\nsystemet. Jag skulle gärna vilja få svar på min fråga.\r\nJag noterar som ett lovande budskap från Ingrid\r\nBurman insikten att det här berör många andra politi-\r\nkområden. Den insikten sträcker sig faktiskt längre än\r\nvad regeringens insikt gör.</pre><pre>Anf.  21  INGRID BURMAN (v) replik:\r\nFru talman! Jag ska svara på frågan om deltids-\r\nsjukskrivning. Jag tror att det är någonting som man\r\nska utreda. Det ligger faktiskt något positivt i steglös-\r\nhet eftersom sjukdom aldrig kan kategoriseras i nivå-\r\nerna 25, 50 eller 75 %. Det finns däremot en rad and-\r\nra regelverk att ta hänsyn till. Hur slår till exempel en\r\nmöjlighet till en vikarie på 10 % i förhållande till\r\narbetsrätten och sociala förmåner?\r\nFrågan är alltså inte okomplicerad, men från\r\nVänsterpartiets sida finns det faktiskt ett intresse för\r\natt diskutera och utreda den vidare.</pre><pre>Anf.  22  LENA EK (c):\r\nFru talman, herr statsråd, ärade ledamöter och\r\närade åhörare! I mer än fem år har vi sett problemet\r\nrörande svenska folkets ohälsa växa alltmer. Dubble-\r\nringen av kostnaderna enbart för ökningen under\r\nperioden sedan dess motsvarar kostnaden för ett och\r\nett halvt svenskt försvar. Nu är situationen akut - för\r\narbetsgivare som saknar arbetskraft, för arbetstagare\r\nsom blir fast i långa sjukskrivningar utan någon hjälp\r\noch även för samhällsekonomin.\r\nSverige står vid ett mycket viktigt vägskäl. An-\r\ntingen klarar vi det här eller så klarar vi inte tillväx-\r\nten, och då kommer vi att få se både välstånd och\r\nvälfärd åka kana i riktning nedåt under lång tid me-\r\ndan de äldre blir fler och skattebetalarna färre. Eller\r\nså skärper vi upp politiken och vågar fatta tuffa men\r\nnödvändiga beslut i stället för att paralyseras av soci-\r\naldemokratiska maktkalkyler, som inför det senaste\r\nvalet.\r\nSluta att skjuta obehagliga frågor framför oss!\r\nSluta att mörka debatter som kan öka medborgarnas\r\nförståelse för vad som pågår och vad som behöver\r\ngöras! Då kan vi skapa de bästa förutsättningarna för\r\ntillväxt och därmed också för en välfärd som håller\r\näven när behoven växer. För detta är, fru talman, sex\r\nminuters talartid oerhört kort.\r\nRegeringen har i det här förslaget valt ut en del av\r\nen stor problematik. Det handlar om fyra delar. För\r\ndet första rör det sig om tillväxt i näringslivet. 7 av 10\r\nnya jobb skapas av småföretag. För det andra måste\r\nfler människor i arbetsför ålder komma i arbete. Det\r\nhandlar därför om satsningar på rehabilitering och\r\nvårdgaranti, som inte finns med. För det tredje rör det\r\nsig om en bättre organisation av sjukvård och myn-\r\ndigheter som till exempel försäkringskassa.\r\nEn kort utvikning: Alla som någon gång suttit\r\nmed ett rehabärende och försökt lösa den enskilda\r\nsituationen för en långtidssjukskriven människa blir\r\noerhört frustrerad över den stuprörsmentalitet som\r\nfinns mellan olika myndigheter och som enligt det här\r\nförslaget inte ska åtgärdas annat än genom samtal och\r\nsammanträden.\r\nDet handlar för det fjärde om människors livskva-\r\nlitet. Jag tycker, fru talman, att regeringens beteende i\r\nohälsofrågan påminner om en enbent struts med hu-\r\nvudet i sanden - huvudet i sanden därför att man har\r\nsvårt att erkänna och ta tag i problemen ordentligt och\r\nenbent därför att man nu bara angriper en del av den\r\nhär fyrbenta situationen, nämligen den som handlar\r\nom arbetsgivarna.\r\nKritiken är också oerhört stark från TCO, som sä-\r\nger att det här kommer att peka ut de svaga grupper-\r\nna, från SACO som säger att det saknas samordning\r\noch konsekvensanalyser, från Kommunal, som är\r\ndödsförskräckt för vad som ska hända för de anställda\r\ninom offentlig sektor, från Företagarnas Riksorgani-\r\nsation och från Svenskt Näringsliv, som ser en ut-\r\nslagning av småföretag när kostnaderna och krånglig-\r\nheten ökar, och från handikapporganisationerna, som\r\njust nu är oerhört rädda för vad som ska hända med\r\nde svagare grupperna.\r\nDet är i detta sammanhang mycket problematiskt\r\natt man nu tar upp bara en liten del av denna stora\r\ndiskussion. Efter det att man i månader har slagit på\r\ntrumman kommer nu en liten tagg på en pusselbit av\r\nohälsoproblematiken i den här propositionen. De\r\nstora svåra frågorna ska man gräva ned i vårbudgeten,\r\noch tydligen hoppas regeringen att den allmänna\r\nkritiken mot en undermålig ekonomisk politik ska\r\ndölja de här frågorna i de stora sammanhangen. På så\r\nvis slipper också Hans Karlsson diskutera hela puss-\r\nlet, trots att han är den ansvarige ministern.\r\nI det här förslaget finns vissa delar som är bra. Det\r\nhandlar om uppstyrning av rutinerna, synen på arbets-\r\nförmåga, avstämningsmöten, försäkringsläkare och\r\nbättre utbildning i försäkringsmedicin. Men frågan är\r\nvad det finns för realism i detta över huvud taget när\r\nman vet att 17 % av de långtidssjukskrivna inte har\r\nfått någon rehabilitering alls efter ett års sjukskriv-\r\nning enligt den stora ohälsoutredningen. Försäkrings-\r\nkassornas människor är snart sjukskrivna allihopa\r\ndärför att de inte har tid att ta tag i alla ärenden som\r\nligger på deras bord. Vårdgarantin vågar man inte\r\ninföra ordentligt, rehabiliteringsgarantin duckar man\r\nför och det pilotprojekt som har försökt lösa delar av\r\ndetta, som kallas för Finsam eller Socsam, vågar man\r\ninte fullt ut genomföra, trots att det finns ett fullska-\r\nleprojekt med oerhört bra resultat.\r\nDet här är mycket bekymmersamt, och det kom-\r\nmer också att göra att det kommer att flöda männi-\r\nskor mellan olika trygghetssystem. När man skär av\r\npå detta vis på sjukförsäkringssidan kommer många\r\narbetsgivare att i stället säga upp människor, och då\r\nkommer kostnaden på arbetslöshetsersättningen i\r\nstället.\r\nMin fråga till Vänsterpartiet och Miljöpartiet är:\r\nKommer ni att ställa upp på den pusselbit som läggs i\r\ndag som del ett? Kommer ni att ställa upp på den\r\npusselbit som läggs i vårpropositionen, där kostnads-\r\nansvaret skjuts över på företagen?\r\nFru talman! Det borde skapas en frizon för småfö-\r\nretag, som är så oerhört viktiga för tillväxten och för\r\nde nya jobben. Det borde skapas rätt till rehabilite-\r\nringsplan, omvandling av passiva pengar till aktiva\r\nåtgärder genom finansiell samordning, rehabilite-\r\nringsgaranti och vårdgaranti, en småföretagarvänlig\r\npolitik som ger nya jobb i stället för att minska antalet\r\narbetstillfällen och en rehabiliterings- och sjukpolitik\r\nsom handlar om den enskilda människan och försöker\r\nge riktig hjälp i stället för blanketter och sammanträ-\r\nden.</pre><pre>Anf.  23  INGRID BURMAN (v) replik:\r\nFru talman! Lena Ek frågade om vi tänkte ställa\r\nupp på den här propositionen, och jag har all förståel-\r\nse för att Lena Ek inte har hunnit läsa propositionen.\r\nHade Lena Ek gjort det så hade hon läst att den var\r\nutarbetad i samarbete med Vänsterpartiet och Miljö-\r\npartiet, så vi står naturligtvis bakom den i sin helhet.\r\nDen andra frågan rörde något som inte är föremål\r\nför debatt här i riksdagen i dag men som har blivit en\r\ndebatt, det som ibland kallas ekonomiska drivkrafter.\r\nJag tyckte att jag var tydlig i mitt svar till Linnéa\r\nDarell om var Vänsterpartiets kritik låg i det remiss-\r\nförslag som regeringen nu har lagt ut på remiss. Det\r\ninnebär att Vänsterpartiet inte kommer att stå bakom\r\nden modellen. Sedan är det så att det finns ett ansvar\r\natt hitta ekonomiska drivkrafter som gör att arbetsgi-\r\nvaren tar ansvar för att det finns en arbetsmiljö och en\r\narbetsplats som inte skapar ohälsa, och det kommer\r\nVänsterpartiet, regeringen och Miljöpartiet att fort-\r\nsätta diskutera.\r\nJag kan förstå att det är frustrerande att få en pus-\r\nselbit i taget när man ska lägga det här ohälsopusslet,\r\nmen bilden och åtgärderna är mångfasetterade, och\r\ndet är mycket som ska göras. Jag kan själv beklaga att\r\ndet i dag inte finns förslag just när det gäller arbets-\r\nmiljön, företagshälsovård och så vidare, men jag vet\r\nockså att de kommer och att det är en lång kedja av\r\nåtgärder som ska genomföras. För att de ska bli de\r\nrätta och de riktiga krävs också en viss beredningstid.</pre><pre>Anf.  24  LENA EK (c) replik:\r\nFru talman! Jag kan försäkra att jag har läst pro-\r\npositionen, och det är just därför jag frågar Ingrid\r\nBurman från Vänsterpartiet en gång till. Jag har flera\r\ngånger i den här kammaren hört Ingrid Burman, lik-\r\nsom hennes partikamrater, säga att man är ett småfö-\r\nretagarvänligt parti. Men detta är ju ingen småföre-\r\ntagarvänlig proposition. Den ökar ansvaret, kostna-\r\nderna och byråkratin och minskar incitamenten för\r\nsmåföretagen att anställa, när småföretagen står för\r\nsju av tio av de nya jobben i Sverige i en situation där\r\nkostnaderna och arbetslösheten ökar. Jag tycker att\r\ndet är väldigt sorgligt att Vänsterpartiet i så fall läm-\r\nnar den småföretagarvänliga linjen.\r\nDen här propositionen handlar bland annat om de\r\nolika berörda myndigheter som kan agera när det\r\nuppstår en sådan situation att en människa blir lång-\r\ntidssjukskriven. Det är ju ett oerhört problem att\r\ntvingas gå mellan försäkringskassa, arbetsförmedling,\r\narbetsgivare och sjukvårdande myndigheter och för-\r\nsöka få fram rehabiliteringspengar och en samordnad\r\nlösning av ett enskilt ärende. Det finns ju i det här\r\nsammanhanget fullskaleprojekt som visar hur man\r\ngör det. Jag hade själv kunnat tänka mig att gå ett steg\r\nlängre och slå ihop de här myndigheterna för att ska-\r\npa ett trygghetsverk som har en helhetssyn. I dagens\r\nläge saknas den helhetssynen. Jag vet inte hur många\r\nmöten jag har suttit på när jag själv har försökt ta\r\nansvar i sådana här situationer där man från försäk-\r\nringskassan och arbetsförmedlingen samfällt har sagt:\r\nDu borde ha den här rehabiliteringen - det är vi över-\r\nens om - men det finns inte möjlighet genom försäk-\r\nringskassan, men om du säger upp dig kan du få re-\r\nhabiliteringspengar från arbetsförmedlingen. Jag tror\r\natt alla som har sysslat med facklig verksamhet har\r\nvarit med om den situationen.</pre><pre>Anf.  25  INGRID BURMAN (v) replik:\r\nFru talman! Jag beklagar om jag missuppfattade\r\nLena Eks fråga. Det var alltså den proposition vi nu\r\ndiskuterar som skulle vara småföretagarfientlig. Då\r\nmåste jag ändå tolka det påståendet så att det skulle\r\nhandla om att vi säger att även småföretag måste\r\nuppfylla vissa krav, till exempel lämna in rehabilite-\r\nringsutredningar, se till att arbetsmiljön är sådan,\r\ndelta i avstämningsmöten och så vidare.\r\nJag menar att vi inte ska skapa frizoner för några\r\narbetsgivare som gör att de inte behöver uppfylla\r\ngrundläggande krav, till exempel detta att man ska\r\ndelta aktivt i rehabiliteringsarbete och göra rehabilite-\r\nringsplaner. Det finns inga frizoner när det gäller att\r\nproducera ohälsa eller att inte delta i att aktivt leda\r\nmänniskor tillbaka till arbetslivet.\r\nNär det gäller detta med hur vi möter den som ska\r\nrehabiliteras tillbaka och hur vi kan samordna runt\r\nden personen så vet jag att Lena Ek vet att det just nu\r\när en departementspromemoria ute på remiss som\r\nhandlar just om Frisam och hur vi ska kunna perma-\r\nnenta och se att de försök som nu har pågått ute i\r\nlandet kan erbjudas något slags permanent form. Den\r\npropositionen kommer ju också så småningom att\r\nlanda på riksdagens bord.</pre><pre>Anf.  26  LENA EK (c) replik:\r\nFru talman! Av alla de arbetsplatser som finns i\r\nvårt land är det så att hälsotalen är allra bäst i det\r\nprivata näringslivet. Tittar man på den gruppen ser\r\nman att småföretagarna är klassens ljus. Det är väl-\r\ndigt lite sjukskrivningar. Det är väldigt organiserat\r\narbete med rehabilitering. Det är god kontakt mellan\r\nföretaget och den anställde.\r\nDen här propositionen ägnar sig åt att bestraffa\r\nden som är bäst. Det tycker jag är ett sorgligt per-\r\nspektiv eftersom småföretagandet är så viktigt i det\r\nhär landet.\r\nSedan kan man titta på vad den här propositionen\r\ngör för den enskilda människan som är långtidssjuk-\r\nskriven. Det är ju faktiskt inte särskilt mycket. Det\r\nhandlar om ett möte efter ett visst antal veckor, och\r\ndet handlar om papper och blanketter, när man borde\r\nslå fast rehabiliteringsgarantin och när man borde se\r\ntill att det inte finns några skillnader, utan att myn-\r\ndigheter kan arbeta samordnat. Den departe-\r\nmentspromemoria som är på väg fram vågar ju inte\r\nheller den ta hela steget, utan det blir en liten pussel-\r\nbit igen.\r\nFrågan är när vi ska få detta pussel helt och fullt\r\noch klart. Det har tagit fem år att uppmärksamma\r\nproblematiken. Vi står i ett oerhört akut läge i dag,\r\noch då kommer det en liten bit här och en liten bit\r\ndär. Det som kommer som nästa steg är att man lyfter\r\növer ett kostnadsansvar på dem som faktiskt är bäst.\r\nVi borde byta perspektiv. Vi borde använda de ar-\r\nbetsplatser där man har låga sjuktal. Det har man på\r\nvissa industrier och på vissa företag. Man arbetar\r\nefter konceptet långtidsfrisk i stället för långtidssjuk.</pre><pre>Anf.  27  Statsrådet HANS KARLSSON (s) re-\r\nplik:\r\nFru talman! Man kan ha respekt för andra och\r\nandras åsikter i den politiska debatten. Jag har inte\r\nföreställt mig att vi ska kunna vara överens med alla\r\npartier i de här frågorna, men, Lena Ek, underskatta\r\ninte den pusselbit som vi nu pratar om, det förslag\r\nsom nu ligger.\r\nDet kommer att vara bra för många människor att\r\nsnabbare få en möjlighet att komma tillbaka till ett\r\narbete som de kan vara på. Det kommer att hjälpa\r\nmänniskor. Syftet är att hjälpa flera. Vi löser inte hela\r\nproblemet. Vi har inte gjort anspråk på att vi med den\r\nhär propositionen ska lösa hela problemet. Detta ska\r\nhjälpa några, kanske ganska många. Det nöjer vi oss\r\nmed i det läget.\r\nSedan återkommer vi med flera förslag. Vi tänker\r\nlägga fram förslag om arbetsmiljöfrågor i allmänhet\r\noch om företagshälsovården så småningom. Vi tänker\r\nlägga fram en proposition om samordning, den så\r\nkallade Finsampropositionen. Vi kommer att komma\r\ntillbaka med förslag då AMS och Riksförsäkringsver-\r\nket har effektiviserat samverkan för att hjälpa just\r\nmänniskor som fastnar i ett arbete på en arbetsplats\r\nsom de inte kan gå tillbaka till. De behöver alltså\r\nhjälp med att byta arbete. Vi kommer eventuellt till-\r\nbaka med förslag om ekonomiska drivkrafter, om det\r\nfinns majoritet för det i riksdagen.\r\nInte heller Centern har presenterat något enhetligt\r\neller något övergripande helhetsperspektiv när det\r\ngäller de borgerliga och oppositionen. Finns det, eller\r\när det bara bristerna hos de socialdemokratiska för-\r\nslagen som förtjänar uppmärksamhet?</pre><pre>Anf.  28  LENA EK (c) replik:\r\nFru talman! Ibland blir man riktigt glad när man\r\nfår en fråga i den här kammaren.\r\nFör två år sedan lade vi fram ett enhetligt, över-\r\ngripande förslag med ett helhetsperspektiv. Jag dis-\r\nkuterar hemskt gärna det förslaget med statsrådet. Där\r\nfinns det nämligen en del saker som är provade i\r\nfullskaleprojekt med vanliga, sjuka människor som\r\nhar visat sig fungera bra. Men det är kanske inte äm-\r\nnet för dagens debatt.\r\nJag skulle vilja fråga statsrådet varför man ägnar\r\nsig åt att lägga fram förslag som bestraffar de arbets-\r\ngivare som är bäst. Jag tycker att det är fel. Varför\r\nförsöker man inte föra en diskussion om långtidsfris-\r\nka, dvs. vända på perspektivet? Vad är det som gör att\r\nmänniskor klarar av att gå till sitt arbete dag ut och\r\ndag in utan att bli sjuka? Vilka företag handlar det\r\nom, och hur har de organiserat sig?\r\nVi har den här stuprörsmentaliteten och organisa-\r\ntionen - det är tydligast när det gäller försäkringskas-\r\nsan och arbetsförmedlingen. Hans Karlsson har ju en\r\nfacklig bakgrund och vet hur det är. Man sitter ned\r\noch ska försöka lösa det enskilda fallet. Då har inte\r\nförsäkringskassan människor och resurser för att\r\nkunna ge den rehabilitering som behövs. Arbetsför-\r\nmedlingen har det kanske inte heller. Framför allt är\r\ndet ett stort glapp där emellan, ett glapp som drabbar\r\nden enskilde hårt. Varför ska man, när man sitter och\r\nförsöker lösa enskilda ärenden, behöva höra att för-\r\nsäkringskassan inte klarar av det här men att arbets-\r\nförmedlingen kan ta hand om problemet om personen\r\nsäger upp sig? Är det ett bra sätt att organisera på det\r\nhär området?</pre><pre>Anf.  29  Statsrådet HANS KARLSSON (s) re-\r\nplik:\r\nFru talman! Jag vill svara på den sista frågan: Nej,\r\ndet är inte bra. Därför ska vi ändra på det. Vi vill att\r\narbetsförmedlingen ska kunna få uppdraget att hjälpa\r\nden enskilde att hitta ett annat arbete med hjälp av\r\narbetsmarknadspolitiska åtgärder.\r\nJag vill bestämt säga att det är desinformation\r\nsom Lena Ek kommer med när det gäller småföreta-\r\ngen och de förslag som har diskuterats i medierna och\r\nsom regeringen bereder just nu för att se om det finns\r\nen politisk majoritet för dem. Idén är att krav på en\r\nmedfinansiering läggs på arbetsgivaren och att det\r\nblir en motsvarande sänkning av arbetsgivaravgiften.\r\nMed den verklighetsbeskrivning som Lena Ek har\r\ngett, där små företag och privata företag har de lägsta\r\nsjuktalen, blir en sådan modell en förtjänst för det\r\nlilla företaget och för det privata företaget i allmän-\r\nhet, om man jämför med den offentliga sektorn. Det\r\när fel att påstå att vi lägger fram förslag som försäm-\r\nrar och som fördyrar för de bra företagen. Det blir\r\ntvärtom, Lena Ek, med en sådan modell. Det blir\r\nbilligare för dem som är bra. Det blir dyrare för dem\r\nsom är dåliga. Det var det som var syftet.</pre><pre>Anf.  30  LENA EK (c) replik:\r\nFru talman! När det gäller småföretagens reaktion\r\npå det förslag som vi debatterar i dag och som kanske\r\nkommer i någon form i vårpropositionen kan jag\r\nkonstatera att det finns en samstämmig åsikt. De\r\nmenar att detta medför ökad byråkrati, ökade kostna-\r\nder, mera krångel och ökat ansvar. Och det kommer\r\natt innebära att småföretagen dels säger upp männi-\r\nskor snabbare, dels drar sig i det längsta för att nyan-\r\nställa.\r\nDet är inte bara jag som säger detta. Det är Före-\r\ntagarnas Riksorganisation. Det är Svenskt Näringsliv.\r\nDet är TCO. Det är SACO. Det är Kommunal. Och\r\ndet är några andra tunga instanser, och jag tycker att\r\ndet ligger en hel del i det som de säger. Jag konstate-\r\nrar att jag tillsammans med dem tycker att det är synd\r\natt regeringen ägnar sig åt att bestraffa de arbetsgiva-\r\nre som är bäst i klassen.\r\nDen samlade verkan av detta oroar också de han-\r\ndikappades organisationer oerhört mycket. Det har\r\nunder den sista veckan drösat in mejl från enskilda\r\nsom har någon form av funktionshinder eller någon\r\nsjukdom och från deras organisationer. Jag tror ärligt\r\natt det ligger en hel del i deras rädsla för kombinatio-\r\nnen av de här förslagen, och jag tror inte att det behö-\r\nver vara på det här viset. Det finns nämligen företag\r\noch arbetsplatser där man har vänt utvecklingen. Man\r\nminskar ohälsotalen. Man organiserar om. De anställ-\r\nda trivs, och kostnaderna minskar.\r\nJag tycker att det är synd att vi har fått vänta i fem\r\når på förslag som när de till slut kommer har den här\r\nprofilen.</pre><pre>Anf.  31  MONA JÖNSSON (mp):\r\nFru talman! Ohälsoproblemet är komplext. Miljö-\r\npartiet kan konstatera att hittills har det i det närmaste\r\nvarit en total koncentration på arbetslivet och på sjuk-\r\nskrivningsprocessen, men vi inser att allt inte kan få\r\nplats i en proposition. Vi anser att man ska arbeta\r\nmera brett, och enligt vårt sätt att se är de skenande\r\nsjukskrivningarna ett tecken på att det snarare är\r\nsamhället som är i olag.\r\nVi anser att det finns andra sätt att beskriva ohälsa\r\npå än med ekonomiska termer, som antal sjukskrivna\r\noch förtidspensionerade. Nu är det förvisso så att det\r\när den delen som påverkar budgeten akut, och det är\r\ndet som har gjort att hela frågan om ohälsa har kom-\r\nmit på dagordningen.\r\nMan måste koppla ihop alla små pusselbitar i\r\nsamhällsbyggandet och se det ur ett helhetsperspek-\r\ntiv. Hur har barnen det? Hur ser miljön ut på våra\r\narbetsplatser? Hur ser barnens arbetsmiljö ut - och då\r\ntänker jag på skolan? Hur ser kvinnors och mäns\r\nvillkor ut på arbetsmarknaden? Hur har äldre det?\r\nHur ser villkoren ut för kommuner och landsting?\r\nVad kan vi göra åt diskrimineringen på arbetsmark-\r\nnaden? Jag skulle säkert kunna fortsätta att räkna upp\r\nviktiga saker som vi behöver arbeta med de närmaste\r\nåren, men jag stannar här.\r\nDet är viktigt att diskutera och sätta fokus på hur\r\nvi människor ska få en möjlighet att leva på ett så bra\r\nsätt som möjligt och därigenom få ett samhälle där vi\r\ninte får höga ohälsokostnader, och för den delen and-\r\nra kostnader som också till slut leder fel och kanske\r\nlandar i människans hela fortsatta existens här på\r\nklotet. Det handlar om ett samhälle där barn sätts i\r\nfrämsta rummet, där man lägger grunden till en fort-\r\nsatt bra uppväxt, där barn har rätt till friska föräldrar\r\noch vuxna som orkar finnas till hands och ta ansvar.\r\nSjukförsäkringen är kopplad till om man har ar-\r\nbete eller inte, så i propositionen är vi bundna till\r\nsjukskrivningsprocessen. I propositionens förslag\r\nligger att arbetsgivare ska göra obligatoriska rehabi-\r\nliteringsutredningar och lämna in till försäkringskas-\r\nsan efter det att en person har varit sjukskriven fyra\r\nveckor i sträck. Dessa utredningar har tidigare fun-\r\nnits, men många arbetsgivare har inte gjort dem, och\r\ndet har varit till nackdel när det gäller att snabbt\r\ntydliggöra vilken sorts rehabilitering som den sjuk-\r\nskrivne behöver.\r\nI förslaget finns också ett avstämningssamtal med\r\nflera parter som görs senast efter åtta veckor. Det nya\r\när att rehabiliteringsprocessen tydliggörs. Det kan i\r\nsin tur innebära att man upptäcker fel och brister på\r\narbetsplatser men också att den som drabbas av sjuk-\r\nskrivning tidigare kan få adekvat hjälp som hon eller\r\nhan är berättigad till. Jag tillhör dem som har suttit i\r\nsamtal liknande avstämningssamtal, och jag stöder\r\ndenna proposition, vilket Lena Ek undrade om jag\r\ngjorde eller inte.\r\nAntalet sjukskrivningar bland kvinnor är högre än\r\nsjukskrivningar bland män. Därför anser vi att det är\r\nnaturligt att ohälsoarbetet till stor del kommer att\r\ninriktas på att minska kvinnors sjukskrivningar och\r\natt säkerställa att rehabilitering sker på lika villkor.\r\nDet har visat sig att män får tidigare och dyrare reha-\r\nbilitering än kvinnor. Det ska inte ligga enbart på\r\nkvinnors lott att ta ansvar för sin rehabilitering.\r\nGrunden för att bryta nyrekryteringen till gruppen\r\nsjukskrivna och förtidspensionerade är alltid det före-\r\nbyggande arbetet. En väl fungerande företagshälso-\r\nvård och ett arbetsmiljöarbete värt namnet är mycket\r\nviktigt. En grundläggande insikt som måste vara\r\nvägledande i arbetet om bättre hälsa är att det inte\r\nhjälper hur mycket vård- och rehabiliteringsresurser\r\nvi än sätter in om folk blir sjuka igen så fort de kom-\r\nmer tillbaka till arbetet.\r\nMiljöpartiet vill att det öppnas upp möjligheter att\r\npröva på ett annat arbete, även hos en annan arbetsgi-\r\nvare. Ett sätt är att utveckla så kallade arbetsgivar-\r\nringar, där flera arbetsplatser samarbetar. Vi hoppas\r\natt vi ska komma in på det i det fortsatta arbetet i\r\nohälsogruppen.\r\nMiljöpartiet anser i övrigt att långtidssjukskrivna\r\nmåste kunna komma i arbete enligt de små stegens\r\nmöjligheter. Det kan vara ett alltför stort steg att ta\r\nför en person som har varit långtidssjukskriven att\r\nöka sin arbetstid med 25 % i taget. Dagens system\r\nmed sin 2-, 50- eller 75-procentiga ökning innebär\r\ndet. Många vittnar om att de på grund av just denna\r\norsak fortsätter att vara sjukskrivna längre än de\r\negentligen själva hade tänkt sig. Det ska ju inte vara\r\nså att det är själva administrationen som sätter stopp\r\nför människors återgång i arbete och därmed kostar\r\nbåde för den sjuke och för försäkringen. Vi i Miljö-\r\npartiet ser gärna att man har steg om 5 eller 10 %.\r\nMan kan också säga att vi i Sverige saknar en ge-\r\nnomtänkt förståelse av fritiden och varför den är\r\nviktig. I ett växande antal länder finns fritidsveten-\r\nskaplig forskning från grundläggande högskoleut-\r\nbildning till doktorsnivå. I Sverige tycks vi ha en\r\nmotsatt utveckling, där fritid och kultur får allt svåra-\r\nre att få plats i budgeten. Fritid betraktas som den tid\r\nsom blir över. Men vi i Miljöpartiet anser att man\r\nmåste återta ordets rätta innebörd. Vi har länge drivit\r\nkravet om förkortad arbetstid vilket skulle kunna\r\nhumanisera ett arbetsliv som för många i dag upplevs\r\nnedbrytande i stället för upplyftande och på så sätt\r\nskapa möjligheter för en bättre balans i livet mellan\r\narbete, hem och egen fri tid.\r\nFortsatt arbete måste också till för att belysa fö-\r\nretagares och deltidsanställdas ekonomiska villkor.\r\nDet kan handla om projektanställda eller frilansande\r\noch deras villkor i socialförsäkringen. Miljöpartiet\r\nvill se en utredning som belyser dessa frågor.\r\nFru talman! Miljöpartiet anser att vi snabbt måste\r\ngå vidare och få till stånd de förutsättningar som gör\r\natt människor kan kombinera familj, arbete och fritid,\r\ndet vill säga leva ett rikt liv.</pre><pre>Anf.  32  RONNY OLANDER (s):\r\nFru talman! Med tanke på tiden ska jag fatta mig\r\nväldigt kort. Jag skulle bara vilja vädja till kamma-\r\nrens ledamöter och olika representanter när vi nu ska\r\ndiskutera den här oerhört viktiga frågan om bättre\r\nhälsa i arbetslivet att vi ska vara rädda om de myn-\r\ndigheter som vi normalt har ett stort förtroende för. I\r\nden här debatten kan jag upptäcka en slarvighet när vi\r\ntalar om stuprörsmentalitet, blanketter och om att\r\nnästan alla på försäkringskassan är sjukskrivna. De\r\nsliter hårt för detta. De har haft sina bekymmer och\r\nhar sina bekymmer, men låt oss vara rädda om denna\r\ndel. Det vill jag verkligen understryka.\r\nJag vill också framföra det som vi får möjlighet\r\natt diskutera senare när vi ska diskutera själva betän-\r\nkandet. Vi måste bli bättre på att ta till vara männi-\r\nskors arbetsförmåga och inte bara se till arbetsoför-\r\nmågan. Rätten till arbete och till egen inkomst är\r\ngrundläggande. Rätten till arbete utifrån den enskil-\r\ndes fysiska och psykiska förutsättningar måste alltid\r\nvara vår ledstjärna. Det handlar om att vi under livets\r\ngång har skiftande fysisk och psykisk förmåga. Detta\r\när oerhört viktigt att ha med i det framtida arbetet.\r\nSom någon sade ska vi ta utgångspunkt också i det\r\nfriska och fundera på varför det är så att över fyra\r\nmiljoner människor i Sverige har gått till jobbet varje\r\ndag det senaste året och varken varit sjuka eller ar-\r\nbetslösa.\r\nNär Jan Rydh presenterade sitt väldigt intressanta\r\noch svåra uppdrag att samla ihop det som fanns inom\r\nhela ohälsoområdet var vi många från olika partier -\r\njag vill påstå samtliga partier - som frågade efter mer\r\nkunskap på området. Låt oss ha detta i åminne när vi\r\nanklagar regeringen eller Socialdemokraterna för att\r\ninte ha gjort tillräckligt. Låt oss också se regeringens\r\nelvapunktsprogram som har nämnts här - Hans\r\nKarlsson, ministern, har också på ett föredömligt sätt\r\nframfört detta - och som vi har arbetat med under\r\nlång tid. Låt oss också se det rehabiliteringsarbete\r\nsom pågår dagligen ute på olika ställen och som sätter\r\nmänniskan i centrum.\r\nAvslutningsvis vill jag framhålla att docent Eva\r\nWingård från Karolinska institutet redovisade arbets-\r\nlivets fem-i-topp-lista för en god hälsa när Jan Rydh\r\npresenterade sin utredning. Vi ska framöver inte\r\nglömma bort dem som har ohälsa, de som är sjuka,\r\nmen också se det friska. Om vi gör det är jag helt\r\növertygad om att vi får en bra ansats. Ni ska få fem-i-\r\ntopp-listan snabbt:\r\n1.      Känsla av delaktighet i arbetet och möjlighet att\r\ngöra ett bra jobb.\r\n2.      Rimlig fysisk och psykisk belastning.\r\n3.      Möjlighet till ett bra ledarskap - Här kanske vi har\r\nen av de frågor som vi behöver diskutera både i\r\noffentlig sektor och i privat sektor. Lägg inte över\r\nskulden på offentlig sektor! Det slår fel. Det är\r\ninte så som det framförs i debatten många gånger.\r\n4.      Att få lära nytt hela arbetslivet, och sist men inte\r\nminst.\r\n5.      Krav i arbetet anpassade till kompetens och in-\r\nflytande.</pre><pre>Anf.  33  LENA EK (c) replik:\r\nFru talman! Jag påpekade i mitt anförande att det\r\när synd att detta förslag inte innehåller större möjlig-\r\nheter för försäkringskassan och arbetsförmedlingen\r\natt jobba på ett nytt sätt. En annan brist är att det inte\r\nfinns medel anvisade till fler handläggare. Det tror\r\njag att det skulle vara större nytta med än med försäk-\r\nringsläkare.</pre><pre>Anf.  34  RONNY OLANDER (s) replik:\r\nFru talman! Vi har under årens lopp satsat både på\r\narbetsmarknadspolitiken och på arbetsförmedlingen.\r\nVi satsar nu också nya resurser på försäkringskassan.\r\nNär vi i detta resonemang talar om rehabiliteringsut-\r\nredningar är det viktigt att framföra att det i 75 % av\r\nfallen inte görs någon. 60-70 % blir friska inom 60\r\ndagar. Det är de långa sjukskrivningarna vi behöver\r\narbeta med. Det görs också ute i det dagliga arbetet,\r\nmellan försäkringskassa, kommun, arbetsförmedling,\r\narbetslivsinstitut, arbetsmiljöinspektioner och så\r\nvidare. Det tycker jag är viktigt att komma ihåg.</pre><pre>Anf.  35  LENA EK (c) replik:\r\nFru talman! Det jag tycker är viktigt att komma\r\nihåg är att Jan Rydh påpekade att efter ett år hade\r\nbara 17 % av de långtidssjukskrivna fått någon form\r\nav rehabilitering. \"Någon form\" var ett telefonsamtal.\r\nDet finns alltså oerhört mycket att göra i denna sektor\r\nutan att behöva ge sig på dem som är bäst, nämligen\r\nsmåföretagarna.</pre><pre>Anf.  36  RONNY OLANDER (s) replik:\r\nFru talman! Vi välkomnar Centern och alla andra\r\nsom på ett konstruktivt och seriöst sätt vill vara med\r\noch göra det som måste göras. Regeringen har under\r\nsenare tid satsat kraftfullt på att ta itu med denna\r\nproblematik. Men låt oss inte glömma bort att arbets-\r\ngivaren har ett stort ansvar. De stora problemen finns\r\ninte hos småföretagarna utan inom de stora organisa-\r\ntionerna och företagen. Det kan variera oerhört\r\nmycket från arbetsplats till arbetsplats, från arbets-\r\nställe till arbetsställe. Det är något att ha med sig i\r\nden framtida debatten.</pre><pre>Överläggningen var härmed avslutad.</pre><pre>Propositionen hänvisades till socialförsäkringsut-\r\nskottet.</pre><pre>2 §  Information från regeringen om EU-\r\ntoppmötet i Bryssel</pre><pre>Anf.  37  Statsminister GÖRAN PERS-\r\nSON (s):\r\nFru talman! Europeiska rådets möte i Bryssel den\r\n20-21 mars kom i stor utsträckning att hamna i skug-\r\ngan av kriget i Irak. Att samtidigt som bomberna\r\nbörjade falla över Bagdad få en ingående diskussion\r\nom i och för sig viktiga saker som energiskatter och\r\ngemenskapspatent var inte rimligt. Det var därför\r\nklokt av det grekiska ordförandeskapet att redan före\r\ntoppmötet lyfta bort konventsfrågorna från dagord-\r\nningen.\r\nDet blev dock tillfälle till en ordentlig genomlys-\r\nning av det aktuella världsläget. Utan att gå in alltför\r\nmycket på detaljer kan jag konstatera att slutsatserna\r\nfrån diskussionen om Irakkrisen blev meningsfulla\r\noch framåtsyftande. Att EU-länderna skiljer sig åt i\r\nsynen på det krig som nu pågår är ingen hemlighet.\r\nDesto mer glädjande var att enigheten var större när\r\ndet gäller EU:s framtida roll i Irak.\r\nToppmötet kunde enas om ett par centrala prin-\r\nciper:\r\n· Iraks territoriella integritet och det irakiska folkets\r\nrättigheter måste respekteras.\r\n· Skyddet för etniska minoriteter måste säkerställas.\r\nDetta gäller givetvis särskilt den kurdiska befolk-\r\nningsgruppen i norra Irak. Den turkiska regering-\r\nen ska uppmärksammas på att EU noga följer ut-\r\nvecklingen.\r\n· FN måste få en central roll i att samordna stödin-\r\nsatser efter konfliktens slut. EU bör ge sitt solida-\r\nriska bidrag för att möta akuta humanitära behov\r\noch eventuella flyktingströmmar.\r\n· EU har en fortsatt viktig roll i den internationella\r\nkoalitionen mot terrorism. De akuta meningsskil-\r\njaktigheterna om Irak får inte dölja det faktum att\r\nett fortsatt samarbete över Atlanten ligger i både\r\nFörenta staternas och EU:s intresse.\r\n· EU måste intensifiera sitt arbete för att hindra\r\nspridning av massförstörelsevapen.\r\nAlla dessa centrala principer var det lätt för mig\r\natt instämma i vid mötet.\r\nI våra diskussioner om andra aktuella utrikespoli-\r\ntiska problem var det också glädjande att notera en\r\nfortsatt samstämmighet i EU-kretsen. EU:s aktiva\r\narbete på Balkan måste fortsätta, inte minst efter\r\nmordet på Serbiens premiärminister Djindjic. Färd-\r\nplanen för en fredlig lösning av Israel-Palestina-\r\nkonflikten måste genomföras. Nordkorea måste för-\r\nmås acceptera en diplomatisk lösning på den nuva-\r\nrande spända situationen på den koreanska halvön.\r\nFru talman! Trots det dramatiska världsläget blev\r\ndet tid för en diskussion om Lissabonstrategin. Det\r\nvar bra. Unionen har inte råd att ignorera de ekono-\r\nmiska, miljömässiga och demografiska utmaningar\r\nsom Lissabonstrategin är ett svar på. Merparten av\r\narbetet med strategin görs i dag av de olika sektorsrå-\r\nden och i medlemsstaterna. Europeiska rådets roll är\r\nfrämst att utvärdera resultaten, prioritera och peka ut\r\nden fortsatta inriktningen.\r\nI diskussionen i Bryssel kunde vi konstatera att\r\nbetydande framsteg gjorts sedan det senaste vårtopp-\r\nmötet. Särskilt glädjande är den uppgörelse som nåtts\r\nom ett gemensamt patent. Det är en fråga av stor\r\nbetydelse för näringslivet, inte minst för små och\r\nmedelstora företag.\r\nAv andra viktiga beslut som fattades vid mötet\r\nvill jag särskilt nämna uppgörelsen om ett gemensamt\r\nregelverk för energibeskattning. Detta är en fråga som\r\ndiskuterats i mer än tio år. Från början var utgångs-\r\npunkten att stärka den inre marknaden, men efterhand\r\nhar alltmer av miljöperspektiv också kommit med i\r\nbilden.\r\nEnighet fanns också om det skattepaket som be-\r\nhandlar frågan om skatt på sparande och åtgärder mot\r\nskadlig skattekonkurrens. Tyvärr gick det dock inte\r\natt nå ett formellt godkännande av paketet eftersom\r\nItalien vägrar att skriva under innan frågan om deras\r\nstraffavgifter för överskridande av mjölkkvoter regle-\r\nrats.\r\nEuropeiska rådet beslutade också att prioritera ar-\r\nbetet med att få bort de handelshinder som ännu finns\r\nför gränsöverskridande handel med tjänster. Kommis-\r\nsionen kommer att före årets slut presentera en hand-\r\nlingsplan för detta.\r\nVi tog också beslut som kommer att främja ut-\r\nbyggnaden av bredband samt 3 G. Det handlar bland\r\nannat om att kunna använda EU-medel för att bygga\r\nut bredband i glesbebyggda områden samt att teleope-\r\nratörer ska kunna dela på infrastruktur för att skynda\r\npå investeringen på 3 G-området, alltså nästa moder-\r\nna tekniska genombrott på telefonins område.\r\nInför Europeiska rådet möte har den svenska rege-\r\nringen aktivt arbetat för att miljödimensionen i Lissa-\r\nbonstrategin ska stärkas. Detta har varit ett långsiktigt\r\noch målinriktat arbete. Jag är mycket nöjd med att\r\nslutsatserna från vårtoppmötet nu klart betonar att\r\nmiljöfrågorna utgör ett bärande inslag i strategin. De\r\nses både som ett medel för ökad livskvalitet och som\r\nen drivkraft för innovation, tillväxt och sysselsätt-\r\nning.\r\nAv de tre konkreta miljömål vi vill integrera i Lis-\r\nsabonstrategin hade vi framgång med två. Det gällde\r\natt 12 % av den samlade energiproduktionen inom\r\nEU år 2010 ska komma från förnyelsebara energi-\r\nkällor och att 5,75 % av allt bränsle för transporter\r\nska vara biobränsle. I fråga om det tredje målet rö-\r\nrande energieffektivitet, energiförbrukning i förhål-\r\nlande till BNP, nådde vi inte ända fram eftersom ett\r\nland blockerade förslaget. Frågan är dock inte avförd\r\nfrån dagordningen utan går nu tillbaka till miljörådet.\r\nDen svenska regeringen kommer att fortsätta att driva\r\nfrågan där.\r\nViktiga framgångar nåddes också i arbetet med att\r\nfrämja och utveckla användningen av renare och mer\r\nresurseffektiv teknologi, inte minst inom transport-\r\nsektorn. En handlingsplan för miljöteknik ska pre-\r\nsenteras före årets slut.\r\nJag vill också nämna att vi beslutade om en över-\r\nsyn av EU:s sysselsättningsstrategi. Arbetet med\r\nstrategin har varit framgångsrikt och är en av förkla-\r\nringarna till att det trots lågkonjunkturen skapades en\r\nhalv miljon nya jobb i unionen under förra året. Nu\r\nska strategin reformeras och fullt ut bli en del av\r\nLissabonprocessen. Arbetet ska bli mer fokuserat och\r\ninte bara handla om fler jobb utan även om vad som\r\nkallas kvalitet i arbetet. Det är ett samlingsbegrepp\r\nsom bland annat inrymmer för den svenska regering-\r\nen viktiga frågor som bättre arbetsmiljö och livslångt\r\nlärande. Strategin ska också inriktas på ökat utbud av\r\narbetskraft, vilket är av största vikt för att möta de\r\ndemografiska utmaningar Europa står inför.\r\nVi beslutade också att tillsätta en oberoende grupp\r\nav visa personer som ska analysera hur medlemssta-\r\nterna genomför sysselsättningsstrategin och komma\r\nmed förslag till hur dessa mål ska uppnås. Gruppen\r\nkommer att ledas av Nederländernas förre premiär-\r\nminister Wim Kok.\r\nFru talman! Det finns de som hävdar att Lissa-\r\nbonstrategin misslyckats. Jag menar att de har fel.\r\nVisst finns en många gånger irriterande långsamhet i\r\ngenomförandet, men trots detta läggs hela tiden sten\r\ntill sten. När konjunkturen vänder uppåt kommer vi\r\natt kunna skörda frukterna av de ansträngningar som\r\ngjorts.\r\nDen svenska regeringen har ända från starten gett\r\narbetet med strategin högsta prioritet. Det kommer vi\r\natt fortsätta att göra. Vi tror dessutom att vi har vikti-\r\nga erfarenheter att bidra med.\r\nEtt av de viktigaste oberoende utvärderingsinsti-\r\ntuten är det Londonbaserade Centre for European\r\nReform, vars senaste årliga rapport kom bara tio\r\ndagar före Europeiska rådets möte. I denna konstate-\r\nrar man angående Lissabonstrategin att arbetet många\r\ngånger gått trögt men också - och nu citerar jag vad\r\nCentre for European Reform skriver - att anmärk-\r\nningsvärda framsteg har nåtts de senaste tolv måna-\r\nderna och att det är alldeles för tidigt att dödförklara\r\nreformprocessen.\r\nVidare skriver den engelska utvärderingsgruppen\r\natt tre medlemsstater, Danmark, Sverige och Finland,\r\nredan har nått de flesta av Lissabonstrategins målsätt-\r\nningar och kan beskrivas som ekonomier i världs-\r\nklass.\r\nSå bidrar Lissabonstrategin också till att intresset\r\nför den nordiska modellen växer. Det är bra. Den har\r\nkanske inte levererat, för att uttrycka sig försiktigt,\r\nEuropas lägsta skatter. Men den har skapat moderna\r\nekonomier med hög sysselsättning, social välfärd\r\nsamt drivit på innovations- och teknikutvecklingen,\r\nalla viktiga komponenter för att skapa en långsiktigt\r\nhållbar utveckling.</pre><pre>Anf.  38  CARL B HAMILTON (fp):\r\nFru talman! Jag tänkte fråga statsministern om\r\nhumanitär hjälp till Irak och återuppbyggnaden. Där\r\nsäger, som statsministern nämnde, ett antal slutsatser,\r\nbland annat slutsats 69, att EU åtar sig att spela en\r\ncentral roll i Irak under och efter den nuvarande kri-\r\nsen och att EU åtar sig att aktivt delta för att tillfreds-\r\nställa humanitära behov.\r\nJag tycker att det är beklagligt att statsministern\r\ninte har anammat Folkpartiets idé att faktiskt bidra\r\nmed den svenska unika kompetensen beträffande\r\nkemiska och biologiska stridsmedel. Men det kan\r\ntrots allt komma att bli aktuellt att detta efterfrågas.\r\nMin fråga gäller egentligen det som Anna Lindh\r\nhar sagt nyligen, som är en motstridighet i denna\r\nfråga. Det är följande: Å ena sidan säger hon, precis\r\nsom statsministern, och jag instämmer, att EU bör ha\r\nen huvuduppgift, en huvudroll, i återuppbyggnaden\r\noch den humanitära hjälpen. Å andra sidan säger hon\r\noch, antar jag, regeringen att Storbritannien och USA\r\nbör betala merparten därför att de för ett krig utanför\r\nFN:s ram. Men det vet ju statsministern likaväl som\r\njag att den som betalar är den som bestämmer. Man\r\nkan inte säga att två länder ska betala och alla de\r\nandra ska bestämma. Det hänger inte ihop.\r\nOch varför skulle det vara Iraks folk som straffas i\r\nform av mindre humanitär hjälp och mindre bistånd\r\nfrån FN:s medlemsländer? Det är inte de som har\r\ndeltagit i tvisten om folkrätten. Det är de som tvärtom\r\nhar varit föremål för diktatur och tyranni i decennier.\r\nDet är väl att lägga sten på börda att föra in den här\r\nfrågan på det sätt som Anna Lindh och regeringen har\r\ngjort.</pre><pre>Anf.  39  Statsminister GÖRAN PERS-\r\nSON (s):\r\nFru talman! Jag tycker att Anna Lindh har uttryckt\r\nsig både korrekt och klart. Det är klart att det vilar ett\r\nsärskilt ansvar på USA och Storbritannien för åter-\r\nuppbyggnaden.\r\nDet får inte förväxlas med att vi har att ta vårt\r\nhumanitära ansvar. Det tänker vi ta. Jag är helt säker\r\npå att EU kommer att spela en huvudroll i återupp-\r\nbyggnaden. EU är en av de absolut största bidragsgi-\r\nvarna, en av de absolut största biståndsgivarna i värl-\r\nden och kommer att spela en central roll. Men varför\r\nlåtsas som om det faktiskt inte finns ett särskilt ansvar\r\nhos USA och Storbritannien för återuppbyggnaden?\r\nDet innebär inte att de är ensamma. Självklart inte.\r\nSedan vill vi att detta ska ske under FN:s ledning.</pre><pre>Anf.  40  CARL B HAMILTON (fp):\r\nFru talman! Även om ett huvudansvar skulle läg-\r\ngas hos vissa länder kan effekten bli att det blir mind-\r\nre totala resurser till Iraks folk. Det är det som är\r\nsjälva kärnan i Anna Lindhs deklaration. Merparten\r\nska betalas av några, sedan ska andra bestämma. Men\r\nde andra kommer inte att betala så mycket om de inte\r\nockså har inflytande. Resultatet av Anna Lindhs och\r\nregeringens strategi är att det blir mindre pengar för\r\nhumanitära insatser och återuppbyggnad i Irak.\r\nDet är det som är så beklämmande att höra att\r\ndetta folk ska drabbas ytterligare av en tvist om folk-\r\nrätten mellan ett antal FN-medlemmar. Det är väl\r\nändå inte det som de ska utsättas för i denna stund.</pre><pre>Anf.  41  Statsminister GÖRAN PERS-\r\nSON (s):\r\nFru talman! Jag gör inte bedömningen att det blir\r\nmindre pengar. Det tror jag inte ett ögonblick på. Här\r\nhandlar det om grundläggande infrastruktur som bör\r\nbyggas upp igen efter det att den har slagits ut under\r\nkrigshandlingar för att exempelvis kunna ta in huma-\r\nnitär hjälp. Vi ser en sådan situation just nu i Bas-\r\nraområdet. Där diskuterar man vad som ska ske och\r\nhur det ska ske.\r\nCarl B Hamiltons slutsats är för snabb. Dessutom\r\ntycker jag att Anna Lindh har uttryckt sig korrekt.\r\nOvanpå detta vill jag lägga till att de flesta länder i\r\nEuropa har samma uppfattning.</pre><pre>Anf.  42  BENGT-ANDERS JOHANS-\r\nSON (m):\r\nFru talman! Jag förstår mycket väl att ministerrå-\r\ndets möte präglades mycket starkt av det som nu\r\npågår i Irak. Det är dock en serie händelser som är\r\nknutna till Frankrike som gör att åtminstone jag ser\r\natt man på olika sätt försöker ta en ledarroll i den\r\neuropeiska gemenskapen. Jag tänker bland annat på\r\nden snabba uppgörelse som Frankrike tog initiativ till\r\nmed Tyskland när det gäller jordbruksbudgeten. Jag\r\ntänker på den mästrande ton som Frankrike anslog\r\ngentemot de baltiska länderna. Jag tänker också på\r\ndet hot man förde fram när det gällde att använda sitt\r\nveto i säkerhetsrådet.\r\nMin fråga till statsministern är om statsministern\r\ndelar min oro för att Frankrike på ett tydligt sätt för-\r\nsöker ta ledarrollen. I så fall, på vilket sätt har man\r\nfrån svensk sida framfört sina synpunkter? Jag vill\r\ninte använda ett så starkt ord som kritik. Åtminstone\r\nhar det inte kommit mig till del att det har framförts\r\nnågra synpunkter över huvud taget, vilket jag tycker\r\när lite oroande.</pre><pre>Anf.  43  Statsminister GÖRAN PERS-\r\nSON (s):\r\nFru talman! Den konservativa regeringen i Frank-\r\nrike företräds mycket kraftfullt i Europaunionen. Den\r\nkonservative presidenten är en europeisk, politisk\r\ncentralfigur. Det är alldeles korrekt beskrivet. Jag har\r\nsvårt att hitta kritik mot Frankrike för detta. Man kan\r\nfundera på om inte andra kanske borde höja sin profil\r\ni stället. Vi behöver närvaro, vi behöver engagemang,\r\nvi behöver idéer. Det är så samarbetet drivs vidare\r\nframåt.\r\nExemplet med jordbrukspolitiken är inte särskilt\r\nmärkligt. Det ansluter till en tradition av fransk-tyskt\r\nsamarbete som varit axeln i det europeiska samarbetet\r\nunder all den tid som unionen och dess föregångare\r\nhar funnits. Så har det ju varit. Det känner jag mig\r\ninte på något sätt överraskad över.\r\nFrankrikes agerande i säkerhetsrådet är också nå-\r\ngonting som vi kan granska. Men jag tror att det är\r\nmycket mer fruktbart att ha samma ansats som mode-\r\nratledaren har gett uttryck för den senaste tiden, näm-\r\nligen att samtliga permanenta medlemmar av säker-\r\nhetsrådet bör fundera på hur de har hanterat den kris\r\nsom vi just nu upplever i Irak. Jag tror att det är oer-\r\nhört meningslöst och felaktigt att peka ut Frankrike\r\nsom det land som i det här sammanhanget skulle bära\r\nnågon huvudsaklig börda för ansvaret. Alla kunde\r\nsäkert ha agerat mer konstruktivt.\r\nDet tredje exemplet gällde att den franske presi-\r\ndenten hade haft synpunkter på ansökarländernas\r\nreaktion efter diskussionen mellan Frankrike och\r\nTyskland å ena sidan och Storbritannien och USA å\r\nden andra och de brev som skickades i väg, Vilniu-\r\nsuppropet tror jag att det kallades för. Jag kan bara\r\nkonstatera att Jacques Chirac, presidenten i Frankrike,\r\ntillsammans med övriga vid lunchen i fredags sakligt\r\ngick igenom hela situationen beträffande Irak till-\r\nsammans med alla ansökarländerna. Det var mycket\r\ngod stämning och ett gott kamratskap vid det samta-\r\nlet.\r\nEtt och annat ord som man kan ångra i efterhand\r\nsäger alla politiker. Jag skulle inte bli förvånad om\r\nden franske presidenten tyckte att det där skulle han\r\ngärna velat ha osagt. Men Frankrikes dominans är\r\nenbart en effekt av engagemang, kompetens och för-\r\nmåga att bygga allianser. Det bör vi ta efter.</pre><pre>Anf.  44  BENGT-ANDERS JOHANS-\r\nSON (m):\r\nFru talman! Vi har haft ett önskemål från svensk\r\nsida, framför allt när det gäller det europeiska utri-\r\nkespolitiska ställningstagandet, att man skulle vara\r\nspeciellt mån om att ha en samhörighet i frågorna.\r\nDet har man också visat på andra områden inom\r\nEuropeiska gemenskapen. När nu statsministern, som\r\njag tycker, faller undan för stora länders tydliga ledar-\r\nroll i det europeiska samarbetet tror jag att vi under-\r\ngräver vår egen position för framtiden. Jag anser att\r\ndet vore mer vällovligt om statsministern kunde vara\r\nlite tydligare när det gäller att skapa den samhörig-\r\nhetskänsla som är så oändligt viktig, inte minst för\r\nSverige i de här sammanhangen, eftersom vi inte har\r\nnågonting att säga till om mot de stora länderna om vi\r\ninte skapar enighet i EU-15.</pre><pre>Anf.  45  Statsminister GÖRAN PERS-\r\nSON (s):\r\nFru talman! Jag förstod ärligt talat inte inlägget,\r\noch jag har svårt att svara på frågan. Det är helt fel\r\nansats om det var avsikten med frågan att påstå att\r\nSverige genom en högre profil, ett mer aktivt ageran-\r\nde, skulle kunna hålla tillbaka en fransk dominans\r\ninom EU. Det är inte så arbetet går till inom unionen.\r\nVi bygger allianser med olika länder från fråga till\r\nfråga. Det är sällan beständiga block. Ibland är det de\r\nnordiska länderna som arbetar ihop, ibland hittar vi\r\nen allians med södra Europa. Ofta har vi kommit\r\ntillsammans med Storbritannien och Irland, ibland\r\nmed Frankrike och Tyskland. Sverige är ett litet land.\r\nVår förmåga att påverka avgörs av vår förmåga att\r\nbygga allianser med andra. I de allianserna måste vi\r\nha med de stora länderna. Jag ser gärna ett fördjupat\r\nsamarbete med Frankrike, som naturligtvis har många\r\npositioner som också skulle kunna vara våra.</pre><pre>Anf.  46  GÖRAN LENNMARKER (m):\r\nFru talman! Statsministern räknade upp de slutsat-\r\nser toppmötet lade fram om Irak. Den mest sensatio-\r\nnella slutsatsen nämnde han inte, och den tycker jag\r\när värd att säga, nämligen att EU har ställt sig bakom\r\natt bidra till de villkor som tillåter alla irakier att leva\r\ni frihet, värdighet och välstånd med en representativ\r\nregering som lever i fred med sina grannar. EU kan\r\nhjälpa det irakiska folket att uppnå dessa mål, det vill\r\nsäga EU ställer sig inte bakom ett Irak med Saddam\r\nHussein som ledare. Det är en viktig och central slut-\r\nsats. Det är att gratulera Europeiska unionen till att på\r\ndetta entydiga sätt markera att den regim som finns\r\ndär inte uppfyller EU:s krav.\r\nDen andra punkten ansluter till utvidgningsförfa-\r\nrandet. Återigen var det en viktig markering. Den\r\nanknyter till den debatt som var alldeles nyss, nämli-\r\ngen att tidsplanen ska hållas. Det finns inte utrymme\r\nför fördröjningar och förseningar i utvidgningspro-\r\ncessen. Alla idéer om att kandidatländer kan straffas\r\neller någonting sådant är borta. Här är det oerhört\r\nviktigt att man håller i denna process. Det är kanske\r\nde två viktigaste slutsatserna i den delen av toppmö-\r\ntet. Det finns stor anledning att välkomna båda.</pre><pre>Anf.  47  Statsminister GÖRAN PERS-\r\nSON (s):\r\nFru talman! Jag har ingen annan mening än Göran\r\nLennmarker. Det är viktiga slutsatser. Att utvidg-\r\nningsprocessen håller takten har jag aldrig upplevt\r\nvarit hotat. Sedan kan en och annan i stundens hetta\r\nsäga saker och ting som sedan inte omsätts i politisk\r\nhandling. Det förekommer också i Sverige och i Sve-\r\nriges riksdag.\r\nDe två slutsatserna är självklart viktiga men på\r\ninget sätt kontroversiella i unionen - och för vår del\r\nsjälvklart att instämma i.</pre><pre>Anf.  48  GÖRAN LENNMARKER (m):\r\nFru talman! Poängen är väl att det är en markering\r\nmot den som vill störa utvidgningsprocessen eller\r\nanvända den som en påtryckningsprocess.\r\nDet finns en annan sak som statsministern berör-\r\nde, den centrala Lissabonprocessen. Den går tyvärr\r\ntrögt. Det finns en sak som är ännu viktigare, nämli-\r\ngen processen för reformeringen av jordbrukspoliti-\r\nken. Bekymret med beslutsprocessen har bäring gen-\r\ntemot konventet. Det kan inte vara så att två stora\r\nländer tillsammans kan komma överens om ett för-\r\nhållningssätt för EU:s jordbrukspolitik. Vi måste ha\r\nen beslutsordning som gör att alla länder, inte minst\r\nde små länderna, på allvar kan ha inflytande över\r\ndetta. Det är här som huvudproblemet ligger med den\r\nnuvarande utformningen av jordbrukspolitiken. Man\r\nkommer inte åt den om man inte ändrar beslutspro-\r\ncessen.</pre><pre>Anf.  49  Statsminister GÖRAN PERS-\r\nSON (s):\r\nFru talman! Jag konstaterar bara att i Bryssel, på\r\ntoppmötet före Köpenhamnstoppmötet, antog vi en\r\ninriktning för jordbrukspolitiken för åren 2006-2013\r\nsom innehöll en degressivitet, alltså en minskning av\r\nanslagen, på förslag av Frankrike och Tyskland. Vi\r\ntycker inte att det går tillräckligt fort, men det går\r\ndefinitivt åt rätt håll.\r\nJag tror att det här blir väldigt svårt. Jag har sagt\r\ndet förut vid informationer i kammaren. Det är svårt\r\natt hantera reformeringen av jordbruket. Vi måste nog\r\ninse att en del av Europas länder har betydligt större\r\ninrikespolitiska problem med jordbruket än vad Sve-\r\nrige har. Det är en betydligt större fråga i deras par-\r\nlament än vad det är i det svenska. Det gäller i nuva-\r\nrande medlemsländer, och det gäller i ännu högre\r\ngrad i några av de nya länder som är på väg in i unio-\r\nnen.\r\nJag tror nog att lösningen där kommer att anges av\r\nde två länder som just nu i den befintliga kretsen har\r\nkanske störst problem, nämligen Frankrike och\r\nTyskland. De kommer nog att ange lösningen. De har\r\nbörjat. Jag känner faktiskt en viss tillförsikt.</pre><pre>Anf.  50  MARGARETA ANDERSSON (c):\r\nFru talman! Jag tackar för den här informationen.\r\nDet är alltid intressant att höra vad som händer även\r\nbakom mer eller mindre stängda dörrar i Bryssel.\r\nVi har hört mycket om krisen i Irak. Vi vet inte\r\nnär den kommer att gå över i mer ordinär verksamhet.\r\nFinns det från EU:s sida någon form av diskussioner\r\nom hur man ska skydda de minoriteter som finns i\r\nIrak? Det finns bland de människor som bor inom\r\nterritoriet som vi kallar Irak i dag folk med olika\r\nbakgrund, religioner och intresseinriktningar. Det\r\nfinns en lång historia med många folkslag som har\r\nvandrat in. Finns det någon diskussion, strategi, för\r\nhur man ska hantera detta från EU:s sida?</pre><pre>Anf.  51  Statsminister GÖRAN PERS-\r\nSON (s):\r\nFru talman! Margareta Andersson tar upp en oer-\r\nhört viktig fråga. Den är dessutom en av Irakkrisens\r\nmånga svåra frågor.\r\nVi koncentrerade oss i Bryssel på  minoriteternas\r\nsituation i Irak - det var så vi uttryckte oss. Det vi\r\nläser in i detta just nu är i första hand kurdernas situ-\r\nation i norra Irak, inte minst sett i relation till Turkiets\r\nagerande och vikten av att Turkiet inte i skuggan av\r\ndenna konflikt utnyttjar ett läge för att flytta fram sina\r\npositioner i norra Irak och därmed åstadkomma en\r\ndjup kris för kurderna. Detta har vi gjort klart från\r\nEU:s sida. Det har vi gjort klart från svensk sida. Det\r\nkräver fortsatt bevakning.\r\nÖvriga minoritetsfrågor har vi inte diskuterat på\r\ndjupet. Där är det mer fråga om att i allmänhet hävda\r\nmänskliga rättigheter och humanitär assistans.</pre><pre>Anf.  52  MARGARETA ANDERSSON (c):\r\nFru talman! Jag tackar för svaret, och jag hoppas\r\natt man verkligen kommer att se de flera olika mino-\r\nriteterna som finns inom Iraks område.\r\nI mina nästa frågor tänkte jag mer beröra syssel-\r\nsättningsstrategin, Lissabonstrategin. Den är avgö-\r\nrande för om vi ska uppnå att EU är den största och\r\nmest välutvecklade ekonomin i världen fram till\r\n2010. Finns det någonstans i den svenska verksam-\r\nheten problem som vi behöver ta hänsyn till och ar-\r\nbeta mer med? Vad är det för stora problem som finns\r\ni de andra länderna? Finns det någonting som vi från\r\nsvensk sida kan göra för att skynda på processen?</pre><pre>Anf.  53  Statsminister GÖRAN PERS-\r\nSON (s):\r\nFru talman! Det här var också viktiga frågor, och\r\npå många sätt rätt ställda. Det är klart att det finns\r\nmycket i Sverige där vi behöver bli bättre, framför\r\nallt att kommersialisera framgångar i forskning och\r\nutveckling, att se till att det blir jobb av de jättelika\r\nresurser vi lägger på forskning. Vi toppar Europa,\r\nmen vi får ut för lite i form av kommersiella fram-\r\ngångar. Det är ett exempel.\r\nBilderna är olika i länderna i Europeiska unionen,\r\nmen ett problem som många har är att det finns för\r\nmånga som pensioneras för tidigt. Det är för få i ar-\r\nbetskraften. Alltför många människor hamnar vid\r\nsidan om arbetslivet för tidigt. Förtidspensioneringar-\r\nna är många. Dessutom är det i många länder svårt att\r\nleva upp till det moderna familjelivets krav och få\r\nutrymme för både barn och karriär. Därför är barn-\r\nomsorgsutbyggnad något som vi diskuterar i Europe-\r\niska unionen. Det är på många sätt ganska intressant.\r\nKristdemokrater, konservativa och andra vill nu\r\nha mål för att bygga ut barnomsorgen i Europa. Det\r\nhar vi faktiskt gjort, men vi är dåliga på annat.</pre><pre>Anf.  54  HOLGER GUSTAFSSON (kd):\r\nFru talman! Tack, statsministern, för informatio-\r\nnen.\r\nDe senaste diskussionerna gäller återuppbyggnad\r\nav Irak, som vi kan höra i dag. Det handlar inte om\r\nnågot ekonomiskt u-land, utan det finns gott om eko-\r\nnomiska resurser egentligen, om man väger in oljan i\r\nframtiden. Det man nu spekulerar i är att de länder\r\nsom har bekostat det militära angreppet också tar\r\nhand om återuppbyggnaden och där de länder som\r\nmarkerade med veto kanske inte kommer intill på det\r\nsätt som man önskade när man träffades i Bryssel.\r\nHur ser statsministern på det förhållandet att vi\r\nkan bli ställda åt sidan och att England och USA med\r\nsina allierade tar hand om återuppbyggnaden efter\r\neget skön?</pre><pre>Anf.  55  Statsminister GÖRAN PERS-\r\nSON (s):\r\nFru talman! Jag har hört den där diskussionen. Det\r\nvar den danske utrikesministern som reagerade. Han\r\nansåg att de som stridande part också hade rätt att\r\nkomma in i anbudsgivningen på återuppbyggnaden.\r\nPå något sätt känns det där som en lite för tidig\r\ndiskussion. Jag kan inte frigöra mig från att det också\r\nkänns lite olustigt att vi i dag ska diskutera hur an-\r\nbudsgivningen ska gå till för uppbyggnaden av Irak.\r\nDen stunden kommer väl, och till dess ska vi få fred.\r\nUnder tiden fram till fred och efter fred ska vi ge ett\r\nmassivt humanitärt bistånd. Sedan kan vi diskutera\r\nregelverket för hur det ska byggas upp i framtiden.\r\nJag förutsätter att FN är med och har ansvaret för\r\ndetta.\r\nJag har ingen kommentar till den här diskussionen\r\ni övrigt, annat än att den just nu känns lite olustig.</pre><pre>Anf.  56  HOLGER GUSTAFSSON (kd):\r\nFru talman! Jag kan förstå att statsministern tyck-\r\ner att det känns olustigt att fundera i de här banorna.\r\nMen skulle man inte ha tänkt lite framåt, lite runt\r\nhörnet, innan man bestämde sig för att gå åt sidan och\r\ninte ta del i ett gemensamt, sammanhållet EU och FN,\r\njust med beaktande av att det kommer en uppbygg-\r\nnadsperiod förr eller senare och att vi då skulle ha\r\nvarit med. Det hade varit värdefullt också för männi-\r\nskorna i Irak att hela världssamfundet hade varit med.\r\nDet skulle man ha tänkt på lite tidigare, även om det\r\när en olustig tanke.</pre><pre>Anf.  57  Statsminister GÖRAN PERS-\r\nSON (s):\r\nFru talman! Där tror jag nog att Holger Gustafs-\r\nson kommer att bli bönhörd. Jag skulle tro att när vi\r\nväl kommer dit att det ska byggas upp kommer säkert\r\ninte amerikanerna, britterna och de andra att vara så\r\novilliga att släppa in andra vid sidan om. Detta kom-\r\nmer inte heller att vara någonting som angår enbart\r\ndem, även om de får huvudansvaret. FN måste leda\r\ndetta.\r\nDet blir lite konstigt att nu, med motivet att man\r\nska vara med och ekonomiskt ta hem återuppbyggna-\r\nden, hamna i en speciell ståndpunkt i själva sakfrå-\r\ngan. Det är mycket märkligt. Jag följer inte riktigt det\r\nresonemanget. Jag vill nog uttrycka att vi ska vara\r\nväldigt konsekventa i uppfattningen om folkrätt och\r\nom humanitärt bistånd. Återuppbyggnaden leds av\r\nFN, med speciellt ansvar för USA och Storbritannien\r\nekonomiskt.</pre><pre>Anf.  58  PETER ERIKSSON (mp):\r\nFru talman! Jag har en fundering och en fråga till\r\nstatsministern.\r\nDet är inte konstigt att Irakfrågan blev ett huvud-\r\nämne på toppmötet. Det råkade ske just när ett brin-\r\nnande krig kom i gång. Jag har en fundering kring\r\nden svenska hållningen här. Jag tycker att statsminis-\r\ntern i debatter just här i riksdagen på ett utmärkt sätt\r\nhar talat om att han ser det här kriget som ett allvar-\r\nligt angrepp och ett allvarligt brott mot folkrätten.\r\nDet togs upp i medierna häromdagen att statsmi-\r\nnistern i samtal med den amerikanske ambassadören\r\nskulle ha uttryckt en helt annan hållning från Sverige.\r\nDet här kan väl vara ett utmärkt tillfälle att klargöra\r\nhur det egentligen var.\r\nFrågan är: Uttryckte statsministern även på topp-\r\nmötet en klar hållning i fråga om att han anser att det\r\nhär angreppet är ett klart folkrättsligt brott?</pre><pre>Anf.  59  Statsminister GÖRAN PERS-\r\nSON (s):\r\nFru talman! Självklart. Om Peter Eriksson har\r\nlyssnat vet han att jag redan har klarat ut diskussionen\r\nom vad den amerikanske ambassadören har sagt. Jag\r\ngjorde det också på Utrikesnämnden i morse, där\r\nMiljöpartiet inte närvarade.\r\nDet handlar om ett möte jag hade med ambassa-\r\ndören för mer än 14 dagar sedan, långt innan kriget\r\nbröt ut. Då diskuterade vi nödvändigheten av att ge\r\ninspektörerna mer tid. Då var det av vikt för oss att\r\nhålla amerikaner, britter och andra kvar inom den\r\nprocess som resolution 1441 utgör ramen för. Att i\r\ndet läget, innan något avhopp från 1441 var gjort,\r\nanklaga någon för att bryta mot folkrätten hade varit\r\nkontraproduktivt och felaktigt.\r\nMan får komma ihåg vid vilken tidpunkt det här\r\nsamtalet fördes. Hade det förts i dag skulle vi själv-\r\nfallet ha fört fram samma synpunkt som vi har gjort\r\nhär från riksdagens talarstol - den förnämsta tribunen\r\ni vårt land. Men samtalet fördes för mer än 14 dagar\r\nsedan, och det var ett annat läge.</pre><pre>Anf.  60  PETER ERIKSSON (mp):\r\nFru talman! Det låter utmärkt. Jag förväntar mig\r\ndå och hoppas att den svenska regeringen tar initiativ\r\noch uttrycker de här sakerna även i FN, med de möj-\r\nligheter som kommer den närmaste tiden där. Jag tror\r\natt det är en väldigt viktig, långsiktig, principiell och\r\ncentral fråga, där Sveriges röst behövs i samman-\r\nhanget för att hålla ihop en klar internationell rätts-\r\nordning som fungerar på lång sikt.</pre><pre>Anf.  61  Statsminister GÖRAN PERS-\r\nSON (s):\r\nFru talman! Det kan jag helt och fullt hålla med\r\nom.\r\nJag ska ge Peter Eriksson en eloge. När vi i janua-\r\nri månad här hade en frän partiledardebatt om Irakkri-\r\nsen och det krig vi då fruktade, stod Peter Eriksson\r\nockså vid det tillfället upp för folkrätten och uteslöt\r\ninte att det kunde bli en militär insats. Det hedrar\r\nhonom, tycker jag, att han orkade det vid det tillfället.\r\nDet var inte alla som gjorde det då men som i dag\r\nändock ansluter sig till FN och folkrätten.</pre><pre>Anf.  62  BJÖRN VON DER ESCH (kd):\r\nFru talman! Det är inte helt oväntat att Irakkrisen i\r\ndag dominerar allt det vi debatterar. Inte desto mindre\r\nskulle jag vilja fråga statsministern: Diskuterades\r\nnere i Bryssel över huvud taget inte den fråga som är\r\nså helt avgörande för EU:s framtid, nämligen fram-\r\ntidskonventet?\r\nI dag kan vi läsa i tidningen att det ska forceras\r\nfram, med ett förslag till midsommar och ett beslut i\r\ndecember månad. Om detta över huvud taget inte blir\r\ndiskuterat, hur fungerar demokratin då i vårt land och\r\ni EU? Var det ingen diskussion över huvud taget om\r\ndetta? Kommer det att bli någon diskussion om det?</pre><pre>Anf.  63  Statsminister GÖRAN PERS-\r\nSON (s):\r\nFru talman! Nej, det var ingen diskussion. Jag tror\r\natt det är begripligt, med tanke på världsläget. Att i\r\ndet sammanhanget, när vi skulle diskutera Irakfrågan,\r\nta upp en diskussion om exempelvis europeisk fram-\r\ntida utrikes- och säkerhetspolitik hade inte varit så\r\nfruktbart, för att uttrycka sig försiktigt.\r\nVi beklagar att vi har den här situationen. Vi har\r\nall anledning att göra konventet mer känt och all\r\nanledning att diskutera det djupare. Där har vi alla\r\nnaturligtvis ett ansvar.\r\nToppmötet började med att ordförandeskapet\r\nmeddelade att vi kommer att ha det extra toppmötet i\r\nhalvårsskiftet i grekisk regi. Sedan har vi på inget sätt\r\ntagit ställning till att det ska forceras fram. Det finns\r\nde som önskar det, men det är inte vår uppfattning.</pre><pre>Anf.  64  BJÖRN VON DER ESCH (kd):\r\nFru talman! Om det nu är så att det blir ont om tid\r\natt diskutera det här, är det då inte oerhört olyckligt\r\natt vi i en folkomröstning, tre månader innan beslutet\r\nkommer att tas om hur det nya EU ska se ut, ska be\r\nsvenska folket att ta ställning till EMU, hela denna\r\nkomplicerade EMU-fråga?\r\nJag vill fråga statsministern, vilket jag har gjort en\r\ngång tidigare: Har inte läget blivit sådant att även\r\nstatsministern kan finna det olyckligt med tidsför-\r\nskjutningen, att vi kommer tre månader före med\r\ndetta viktiga beslut?</pre><pre>Anf.  65  Statsminister GÖRAN PERS-\r\nSON (s):\r\nFru talman! Man kan alltid diskutera den saken.\r\nJag tror att jag svarade Björn von der Esch förra\r\ngången att oavsett när man väljer att lägga ut en folk-\r\nomröstning riskerar man, med tanke på den dynamik\r\nsom finns i EU-arbetet, att hamna i ett läge att någon\r\nsäger att man egentligen borde vänta på ett beslut\r\nsom ligger om tre månader eller om sex månader, så\r\natt vi får alla korten klara.\r\nOm man gör så, vilket är en fullt rimligt stånd-\r\npunkt, är jag ganska säker på att när man väl har\r\nväntat in det läget kommer någon att säga att det\r\nkommer någonting nytt om tre månader.\r\nJag upplever inte att ställningstagandet om EMU\r\när av sådant slag att det påverkas nämnvärt av diskus-\r\nsioner inom konventet. Vi vet förutsättningarna för\r\nden monetära unionen. Vi är ju redan med i de två\r\nförsta stegen och har egentligen tagit alla svåra beslut\r\nom den monetära unionen. Nu har vi det positiva kvar\r\natt också få de gemensamma pengarna och sedlarna.\r\nJag tycker nog att det trots allt känns lätt att ta ställ-\r\nning till.</pre><pre>Anf.  66  GUNNAR ANDRÉN (fp):\r\nFru talman! Det känns naturligtvis futtigt att ta\r\nupp andra frågor än Irakfrågan vid denna tidpunkt.\r\nMen fruktan för det hemska får inte göra att vi ham-\r\nnar i total passivitet i andra frågor.\r\nDärför har jag en fråga som jag inte vet om den\r\nstod på dagordningen vid det senaste mötet men som\r\njag tror berör väldigt många människor i den här\r\ndelen av EU, och det gäller sjösäkerheten på Öster-\r\nsjön.\r\nJag skulle vilja fråga statsministern: Hur ser situ-\r\nationen ut för att möjliggöra att man får ökad sjösä-\r\nkerhet på Östersjön när utvidgningen är klar?</pre><pre>Anf.  67  Statsminister GÖRAN PERS-\r\nSON (s):\r\nFru talman! Den saken diskuterades faktiskt under\r\ntoppmötet. Det var inte förvånande att det var den\r\nfinske statsministern som tog upp den diskussionen.\r\nFinland har ju ett utsatt läge, kanske rentav ännu\r\nvärre än det som vi har, med en omfattande oljetrafik\r\ni Finska viken. Med kunskap om vårt klimat och om\r\nhur lång tid av året som Finska viken är istäckt är en\r\noljekatastrof i Finska viken eller i Östersjön under\r\nistäcke en mardrömslik situation. I slutsatserna re-\r\nflekteras nödvändigheten av att man uppmärksammar\r\ndetta. Och nu är det upp till kommissionen att arbeta\r\nvidare med den saken.\r\nSjälvklart blir det lättare för oss när Östersjön mer\r\neller mindre blir ett hav inom EU:s ram att anstränga\r\noss ytterligare för att lösa dessa problem. Men vi\r\nbehöver medverkan av Ryssland, och vi behöver\r\nsäkert ryskt tonnage i Östersjön, det är oerhört cent-\r\nralt.</pre><pre>Anf.  68  GUNNAR ANDRÉN (fp):\r\nFru talman! Jag tror också att det är väldigt viktigt\r\natt man kan titta på framför allt frågan om transport\r\nav den ryska oljan som är en central fråga för sjösä-\r\nkerheten.\r\nJag skulle vilja ställa en kompletterande fråga i\r\nanslutning till att kommissionen nu ska arbeta med\r\ndetta. Det gäller en symbolfråga, nämligen var EU:s\r\nsjösäkerhetsorganisation ska ligga. Den ligger för\r\nnärvarande i Bryssel. Jag vet att man när förhopp-\r\nningar på många olika platser, från Genua till Göte-\r\nborg, att få den här.\r\nHur ser statsministern på att få ett beslut inom\r\növerskådlig tid när det gäller att möjligen flytta denna\r\nmyndighet från Bryssel någon annanstans?</pre><pre>Anf.  69  Statsminister GÖRAN PERS-\r\nSON (s):\r\nFru talman! Detta är Europeiska unionens stora\r\nplåga - fördelningen av myndigheter. Det är en stän-\r\ndig ström av idéer om var myndigheter borde ligga\r\noch vilka som ska flyttas. Riksdagens ansträngningar\r\natt utlokalisera statliga verk till svensk glesbygd är en\r\nvästanfläkt jämfört med de försök som finns att flytta\r\nverksamhet från Bryssel.\r\nEtt mycket känt kommunalråd i Göteborg med ett\r\nmycket vanligt förnamn i svensk politik har under\r\nflera år ivrigt argumenterat för att det är just i Göte-\r\nborg som sjösäkerhetsmyndigheten ska ligga. Jag har\r\ningen annan mening än han men tänker inte försätta\r\nmig i det läget att vi går in i något slags jättelik drag-\r\nkamp där saker och ting byts på ett ganska konstigt\r\nsätt som ibland kan ske i Europeiska unionen.\r\nJag hoppas att Finland når framgång med den\r\nmyndighet som ska bevaka livsmedelssäkerheten. Det\r\nser så ut just nu, och det är jag glad för.</pre><pre>Anf.  70  CECILIA WIGSTRÖM (fp):\r\nFru talman! Irak har uppenbarligen överskuggat\r\nEU-toppmötet. Och tyvärr är det så att det finns en\r\nannan diktator, Castro, som har utnyttjat världens\r\nintresse för Irak för att genomföra massarresteringar\r\npå Kuba. Förra veckan har fackföreningsledare, en\r\nliberal partiledare och bibliotekarier på de fria bibli-\r\noteken massarresterats. Upp till 80 personer har ar-\r\nresterats, och det är den största arresteringsvågen på\r\n15-20 år på Kuba. Castro har visat sitt rätta ansikte\r\noch sitt förakt för de mänskliga rättigheterna.\r\nFörra veckan var vi 44 riksdagsledamöter från alla\r\npartier som skrev under ett upprop till den kubanska\r\nambassaden.\r\nMin fråga till statsministern är: Var detta någon-\r\nting som togs upp på EU-toppmötet, denna grova\r\nkränkning och denna stora massarresteringsvåg?\r\nEU håller just nu på att ansluta Kuba till Cotonou-\r\navtalet, det frihandelsavtal som EU har. Jag undrar:\r\nÄr statsministern beredd att verka för att EU upp-\r\nmärksammas på vad som har skett på Kuba och att\r\nförhindra att Kuba ansluts till avtalet just nu? Det\r\nvore att sända fel signal till Castro.</pre><pre>Anf.  71  Statsminister GÖRAN PERS-\r\nSON (s):\r\nFru talman! Vi diskuterade inte Kuba och inte\r\nheller andra länder av motsvarande snitt, vilket natur-\r\nligtvis kan beklagas. Det är mycket som kan ske i\r\nskuggan av Irakkrisen. Det gäller därför att vara\r\nuppmärksam. Det är alldeles utmärkt om 44 riks-\r\ndagsledamöter på detta sätt protesterar.\r\nNär det gäller anslutningen till detta fördrag som\r\nnämns och som väl i första hand handlar om att ga-\r\nrantera tillgång för väldigt underutvecklade länder till\r\nen marknad, framför allt för bananer tror jag, är det\r\nnaturligtvis också någonting som vi följer. Samtidigt\r\nska Kuba där inte behandlas annorlunda än andra\r\nländer i regionen. Det är viktigt att säga. Jag tror\r\nockså att med ekonomiskt välstånd följer så småning-\r\nom också krav på demokratiska reformer.\r\nMöjligen är det fel strategi att satsa på en politik\r\ndär man svälter ut ön. I 40 år har detta varit ett försök\r\noch inte så framgångsrikt. Kuba är en tragedi, och vi\r\nbör ta ett gemensamt ansvar för att vända utveckling-\r\nen på ett sådant sätt att demokrati och mänskliga\r\nrättigheter kan komma tillbaka till en av världens\r\nrikaste öar på många sätt.\r\nOm just blockering av tillträde till denna konven-\r\ntion, detta avtal, är rätt metod är jag inte säker på. Låt\r\noss titta på den saken.</pre><pre>Anf.  72  CECILIA WIGSTRÖM (fp):\r\nFru talman! Statsministern har helt rätt i att det är\r\nsvårt att veta hur man ska nå framgång i att få olika\r\nländer att välja vägen för demokrati och mänskliga\r\nrättigheter.\r\nMan ska inte svälta ut människor. Men Kuba har\r\nhittills inte varit anslutet till Cotonouavtalet. EU har\r\nen tradition av att ha frihandelsavtal med en mängd\r\nolika u-länder. Men Kuba har hittills inte varit ett av\r\ndessa länder. Att i detta läge, när Kuba har genomfört\r\nmassarresteringar som man inte har sett på 15-20 år,\r\ngå vidare med frihandelsavtalet vore enligt Folkparti-\r\nets mening helt fel. Vi hoppas att statsministern kan\r\nta detta med sig.</pre><pre>Anf.  73  Statsminister GÖRAN PERS-\r\nSON (s):\r\nFru talman! Vi tar detta med oss och ska reflekte-\r\nra över frågan ordentligt. Jag förstår mycket väl hur\r\nCecilia Wigström argumenterar, och det är logiskt på\r\nmånga sätt. Samtidigt är, om jag inte missminner\r\nmig, Haiti inne i arbetet, och det kan väl vara en tan-\r\nkeställare.</pre><pre>Anf.  74  INGER SEGELSTRÖM (s):\r\nFru talman! Jag vill också tacka statsministern så\r\nmycket för denna redovisning. Jag tror att det finns\r\nett stort folkligt stöd för att det i första hand är USA\r\noch de allierade som ska stå för den långsiktiga upp-\r\nbyggnaden efter kriget. Men den akuta och humanitä-\r\nra delen tror jag är någonting som vi alla här får ont i\r\nmagen av och som kommer att bli ännu värre.\r\nMen det som jag undrar över är en tredje del i det\r\nsom är problemet med detta krig, nämligen hela mil-\r\njökatastrofen som vi kommer att se när man ska börja\r\nmed uppbyggnadsarbetet. Jag skulle vilja veta om det\r\nförs någon sådan diskussion i EU och om det förs\r\nnågon sådan diskussion i regeringen. Vi vet ju att\r\nmycket av tankarna i Lissabonstrategin, som nu inte\r\ndiskuterades, är ju tankar som startades av Sverige\r\nunder vårt ordförandeskap - de långtgående tankarna\r\noch miljöarbetet.\r\nJag skulle vilja veta: Görs det någonting här? I så\r\nfall: Kan Sverige spela en roll med vårt stora mil-\r\njökunnande?</pre><pre>Anf.  75  Statsminister GÖRAN PERS-\r\nSON (s):\r\nFru talman! Jag förutsätter att det kommer att fin-\r\nnas en mycket påtaglig miljödimension i det bi-\r\nståndsarbete som kommer att ske.\r\nVi ser redan nu, när vi följer TV-bilderna, den\r\nsvarta röken bolma upp mot himlen. I anslutning till\r\nsläckningsarbeten vid oljekällor kommer det säkert\r\natt ske mer av miljövidrigheter. Krig är naturligtvis\r\nnågonting som i allra högsta grad förstör miljön.\r\nSedan finns det sådana saker som inte har att göra\r\nmed miljöfrågor direkt men som är oerhört viktiga\r\nhumanitära insatser, som vi brukar bidra med och\r\nbidra till, exempelvis minröjning. Transporterna till\r\noch från Basra just nu är en fråga om minor.\r\nDet är klart att Inger Segelström pekar på någon-\r\nting centralt. Vi har ingen sådan diskussion aktuell\r\njust i Bryssel, men jag kan inte tänka mig något annat\r\nän att den kommer att innehålla också det som hon\r\nefterlyser.</pre><pre>Anf.  76  INGER SEGELSTRÖM (s):\r\nFru talman! Jag skulle också vilja skicka med\r\nstatsministern och övriga regeringen de här aspekter-\r\nna i det fortsatta diskussionsarbetet vad gäller upp-\r\nföljningen av miljöavsnittet i Lissabonstrategin, som\r\nfaktiskt är så långtgående och känns som en bryt-\r\npunkt. Det är inte så mycket mening med att vi pratar\r\nom att vi ska minska halten av gift i bensin och annat\r\nom delar av världen är helt förstörd.\r\nDet är glädjande att Sverige har varit så fram-\r\ngångsrikt vad gäller att nästan rädda torskfisket ex-\r\nempelvis. Men det känns som att det här blir övergri-\r\npande, och vi pratar för lite om det.</pre><pre>Anf.  77  Statsminister GÖRAN PERS-\r\nSON (s):\r\nFru talman! Jag kan inte annat än hålla med EU-\r\nnämndens ordförande. Det här är stora politiska frå-\r\ngor som vi borde lyfta fram tydligare: vår gemen-\r\nsamma skuld, vår mycket stora skuld.</pre><pre>Överläggningen var härmed avslutad.</pre><pre>3 §  Anmälan om fördröjda svar på interpella-\r\ntioner</pre><pre>Till riksdagen hade inkommit följande skrivelser:</pre><pre>Interpellation 2002/03:240</pre><pre>Till riksdagen\r\nInterpellation 2002/03:240 av Ulf Sjösten om po-\r\nlisen i Västra Götaland\r\nInterpellationen kommer att besvaras den 4 april\r\n2003.\r\nSkälet till dröjsmålet är tjänsteresor.\r\nStockholm den 20 mars 2003\r\nJustitiedepartementet\r\nThomas Bodström</pre><pre>Interpellation 2002/03:245</pre><pre>Till riksdagen\r\nInterpellation 2002/03:245 av Sven-Erik Sjöstrand\r\nom strategi för att minska djurförsök\r\nInterpellationen kommer att besvaras fredagen\r\nden 4 april 2003.\r\nSkälet till dröjsmålet är tjänsteresa.\r\nStockholm den 24 mars 2003\r\nJordbruksdepartementet\r\nAnn-Christin Nykvist\r\nEnligt uppdrag\r\nLena Ingvarsson\r\nExpeditionschef\r\nAjournering</pre><pre>Kammaren beslutade kl. 16.22 på förslag av andre\r\nvice talmannen att ajournera förhandlingarna till\r\nkl. 18.00.\r\nÅterupptagna förhandlingar</pre><pre>Förhandlingarna återupptogs kl. 18.00.</pre><pre>4 §  Svar på interpellation 2002/03:217 om vär-\r\nnande av folkrätten</pre><pre>Anf.  78  Utrikesminister ANNA LINDH (s):\r\nFru talman! Gudrun Schyman har mot bakgrund\r\nav den rådande Irakkrisen frågat mig vilka åtgärder\r\njag avser att vidta för att förmå USA att avstå från att\r\nutöva ekonomisk och politisk utpressning mot stater\r\noch folk som har en från USA avvikande mening.\r\nHon har också frågat vilka åtgärder jag avser att vidta\r\nför att värna folkrätten och FN:s anseende och för-\r\nhindra att folkrätten urholkas genom att preventiva\r\nkrig legitimeras.\r\nLåt mig först säga att Sverige djupt beklagar att\r\nkrig nu brutit ut. Det militära ingripandet mot Irak\r\nsker utan FN-mandat och utgör enligt vår mening ett\r\nbrott mot folkrätten. Regeringen delar inte USA:s\r\nåsikt att folkrättsligt stöd föreligger för det militära\r\ningripandet mot Irak.\r\nAlla tänkbara åtgärder måste nu vidtas för att\r\nundvika att civilbefolkningen drabbas. Den humanitä-\r\nra rättens regler måste följas av samtliga inblandade\r\nparter och respekt måste visas för de mänskliga rät-\r\ntigheterna. FN har en central roll att spela i hantering-\r\nen av den humanitära situationen och i ett Irak efter\r\nkriget. Frågan om konfliktens fortsatta hantering\r\nmåste återföras till säkerhetsrådet. Det är mycket\r\nuppmuntrande att EU:s stats- och regeringschefer i\r\nsitt uttalande om Irak i förra veckan tydligt lyfte fram\r\nFN:s fortsatta roll under och efter den nuvarande\r\nkrisen.\r\nNär det gäller frågan som rör påtryckningar mot\r\nmedlemmar i säkerhetsrådet utmynnade som bekant\r\ndiskussionerna i New York inte i någon ny resolution.\r\nFrågan om vilka påtryckningar som utövades inför en\r\nomröstning kom därmed inte att ställas på sin spets.\r\nDet är också tydligt att påtryckningar och utfästelser\r\ninte sällan orsakar politiska motreaktioner och där-\r\nmed får motsatt effekt än avsett.\r\nNär det så gäller frågan om värnandet av folkrät-\r\nten och FN:s roll vill jag först påminna om att avrust-\r\nningen av Irak sedan 1991 varit en fråga för FN. FN:s\r\nsäkerhetsråd har använt flera olika medel, bland annat\r\nekonomiska sanktioner, för att få regimen i Bagdad\r\natt leva upp till sina åtaganden, men detta har inte\r\nhjälpt. Irak har brutit ingångna överenskommelser,\r\navbrutit samarbetet med tidigare vapeninspektörer\r\noch vägrat följa FN:s beslut. I höstas beslutade säker-\r\nhetsrådet att ge Irak en sista chans att uppfylla kra-\r\nven.\r\nSverige har betonat betydelsen av att det interna-\r\ntionella samfundets tryck mot Irak bibehålls. Vår\r\ninställning har varit tydlig och gått ut på:\r\n- att Irak måste göra sig av med de massförstörelse-\r\nvapen som kan finnas i landet och också visa att\r\nså har skett\r\n- att ge vapeninspektörerna vårt fulla stöd och den\r\ntid och de resurser de själva ansett sig behöva\r\n- att FN:s säkerhetsråd och ingen annan kan fatta\r\nbeslut om hur Irakfrågan hanteras.\r\nNu befinner vi oss i en ny situation. Ett militärt\r\ningripande i Irak har ägt rum utan ett mandat från\r\nsäkerhetsrådet och utan FN:s stöd. Det är ett oaccep-\r\ntabelt tillvägagångssätt och skadligt för hela FN-\r\nsystemet. Utan folkrätten, utan ett gemensamt regel-\r\nverk för hur stater ska agera mot varandra gäller en-\r\nbart den starkes rätt, något vi inte kan acceptera.\r\nDet finns inte stöd i folkrätten för att rätten till\r\nsjälvförsvar också innefattar möjligheten att, utan att\r\nett land blivit utsatt för ett väpnat angrepp, gå till\r\nattack först, för att förebygga framtida skador mot det\r\negna landet eller de egna medborgarna.\r\nRiskerna med en för bred tolkning av självför-\r\nsvarsrätten är påtagliga: respekten för FN:s säkerhets-\r\nråd, för FN-stadgan och för folkrätten kan försvagas.\r\nDessutom kan tröskeln för våldsanvändning sänkas\r\nvilket kan leda till att stater eller grupper kan hänvisa\r\ntill \"självförsvar\" som förevändning för att gå till\r\nväpnat angrepp.\r\nFör att förhindra att detta sker måste alla stater\r\nsom anser att det skulle strida mot folkrätten göra\r\nsina röster hörda. Det är viktigt att varje stat ger sin\r\nsyn på innebörden av folkrättens våldsförbud. På så\r\nsätt förhindrar vi att folkrätten utvecklas i en riktning\r\nsom vi inte tycker är önskvärd. Detta är de utgångs-\r\npunkter som kommer att vägleda Sveriges fortsatta\r\narbete för respekt för FN-stadgans självförsvarsrätt.\r\nVår säkerhet förutsätter en världsordning baserad\r\npå folkrätten. Sverige kommer att fortsätta att arbeta\r\naktivt, inom EU och globalt, för att upprätthålla re-\r\nspekten för FN-stadgans primat.</pre><pre>Anf.  79  GUDRUN SCHYMAN (v):\r\nFru talman! Jag är naturligtvis glad över att vi är\r\növerens i synen på folkrätten i den nya situation som\r\nhar uppkommit, den nya situation som har uppkom-\r\nmit efter det att jag skrev den här interpellationen. Jag\r\ngjorde ju det bland annat som en följd av att vi har\r\nbildat ett sällskap i riksdagen som heter SÄRK, Säll-\r\nskapet riksdagskvinnor mot krig. Vi är många som är\r\noroade och som därför har ställt frågor, och jag har\r\nställt den här interpellationen till utrikesministern.\r\nVi diskuterade folkrätten, och vi kände en stor oro\r\nför att folkrätten är på glid och för att den har varit\r\ndet alltsedan Afghanistan. Då fick den en ny inne-\r\nbörd: självförsvarsrätten, där det inte bara handlade\r\nom att det var stater som skulle angripa varandra utan\r\ndär detta också gällde vid terrorattacker. Vi var\r\nmånga som kritiserade också det.\r\nNu tar också utrikesministern upp att det finns en\r\nfara för att folkrätten är på glid om vi inte med kraft\r\nförsvarar den, det vill säga om vi inte med kraft nu\r\nopponerar oss mot det flagranta brott som har skett\r\ngenom att USA med sina allierade har startat kriget\r\nmot Irak. Det är ju det som har skett.\r\nVi är överens om att detta är ett brott mot folkrät-\r\nten. Det är en kriminell handling om vi ska utgå från\r\nvad FN-stadgan och folkrätten kräver. Därför menar\r\njag att vi måste gå vidare med den mycket viktiga\r\nuppgift som också utrikesministern talar om. Det är\r\nviktigt att varje stat ger sin syn på innebörden av\r\nfolkrättens våldsförbud och att Sverige måste fortsätta\r\nsitt arbete med att skapa respekt för FN-stadgans\r\nsjälvförsvarsrätt.\r\nJust det: Och hur ska vi nu göra detta? Hittills har\r\nregeringen förändrat sin position till att i alla fall tala\r\nklarspråk om att detta är ett brott mot folkrätten. Det\r\ntycker jag är väldigt bra. Vi är överens om det. Men\r\nhur ska vi nu beivra detta brott? Hur ska vi göra för\r\natt det också ska få konsekvenser för de länder som\r\nbegår det här brottet? Vad ska det resultera i för kon-\r\nsekvenser?\r\nVi har ju från Vänsterpartiet föreslagit tre saker.\r\nDet första är att regeringen ska fördöma detta och tala\r\nom vår syn på det här för de länder som krigar, att\r\nrikta oss direkt till dem med ett uttalat fördömande.\r\nVi har krävt att regeringen som medlem i FN ser till\r\natt generalförsamlingen inkallas och diskuterar den\r\nhär frågan. Vi har också krävt att Sverige omedelbart\r\nska upphöra med vapenexporten till de krigförande\r\nländerna. Det är tre konkreta krav som kommer som\r\nen naturlig följd om man anser att det här brottet mot\r\nfolkrätten är allvarligt och om man anser att vi nu\r\nmåste göra allt för att förhindra att det blir någon\r\nform av nytolkning av folkrätten som går ut på att\r\ndetta är acceptabelt. Vi har ju partier i den här riksda-\r\ngen som säger att det kanske strider mot folkrätten\r\nrent legalt men att det ändå är legitimt.\r\nVad vill utrikesministern göra för att vår uppfatt-\r\nning, Sveriges regerings uppfattning, i den här frågan\r\nska få ett utrymme och få konsekvenser? Vad tycker\r\nutrikesministern borde vara det rimliga, det logiska\r\noch det konsekventa handlandet när man anser att det\r\när ett brott mot folkrätten?</pre><pre>Anf.  80  GÖRAN LENNMARKER (m):\r\nFru talman! Att värna folkrätten är centralt. Ska vi\r\nha en världsordning som bygger på lag och rätt måste\r\nman hålla i en folkrätt som fungerar och som följs\r\nnoggrant.\r\nVi beklagar att det har blivit ett krig i Irak. Det\r\nhade ju varit mycket bättre om Iraks regim hade följt\r\nFN:s krav. Så skedde inte. Nu har vi en situation där\r\ndet pågår en konflikt. Men den konflikten står inte i\r\nstrid med folkrätten. Det är en ståndpunkt som inte\r\nbara Moderata samlingspartiet har utan också många\r\nandra. Det är kanske den dominerande ståndpunkten i\r\nvärlden, skulle jag vilja säga. Framför allt kan vi\r\nnotera att Kofi Annan, FN:s generalsekreterare, inte\r\nfördömt detta som stående i strid med folkrätten. Han\r\nhar sagt det som jag tror att många av oss säger: Att\r\ndet skulle ha varit en större legitimitet om man hade\r\nhaft ytterligare ett beslut i FN:s säkerhetsråd.\r\nHur kan det då komma sig att man kan inleda så-\r\ndana här handlingar utan ett explicit beslut i säker-\r\nhetsrådet? Ja, det hänger ju samman med att folkrät-\r\nten inte består av enbart FN-stadgan utan den består\r\nockså av FN-resolutioner, konventioner och sedvane-\r\nrätt. Vi har sedan tidigare erfarenhet av beslut i sä-\r\nkerhetsrådet om våldsanvändning som inte har varit\r\nexplicita. Skyddet av norra Irak - det som vi i dagligt\r\ntal kallar för Kurdistan - har inte heller uttryckligt\r\nbeslutats i säkerhetsrådet, men det har accepterats av\r\nSverige, av alla sju partier i den svenska riksdagen.\r\nVi har i utrikesutskottet haft en ganska noggrann\r\ndebatt om just detta. Här har vi ju haft tolv år på oss\r\natt inta en position.\r\nDetsamma gäller Kosovofrågan som ju inte heller\r\nutmynnade i en slutlig resolution i FN:s säkerhetsråd.\r\nDet beror naturligtvis på att man har att skydda större\r\nvärden än enbart beslutsordningen, nämligen det som\r\nFN står för, värden som är helt centrala.\r\nDet som vi från Moderata samlingspartiet är be-\r\nkymrade över är att vi nu har en situation där Sveri-\r\nges regering har en annan uppfattning än FN:s gene-\r\nralsekreterare i en pågående akut kris. Jag har svårt\r\natt erinra mig att något sådant har skett förr. Traditio-\r\nnellt har ju Sverige stått på samma linje som FN:s\r\ngeneralsekreterare när det gäller att hantera kriser,\r\noch vi har sett ett värde i detta. Jag tror att det vore\r\nklokt av regeringen att något fundera över hur det kan\r\nkomma sig att man står så isolerad i denna position.\r\nVi har anledning att värna folkrätten.\r\nOch jag vill avsluta med detta: Om vi inte har en\r\nvärldsordning där centrala värden skyddas och vi har\r\nunder tolv års tid gemensamt ansett att det centrala\r\nsom måste skyddas är att Iraks regim avrustar sina\r\nmassförstörelsevapen. Detta har varit den alldeles\r\ncentrala frågan under tolv års tid i FN:s säkerhetsråd\r\nnär det gäller relationerna till det Irak som startade ett\r\nangreppskrig för 12-13 år sedan. Att uppnå detta\r\ncentrala mål kan inte rimligtvis vara ett brott folkrät-\r\nten. Det är också därför som FN:s generalsekreterare\r\ninte heller har fördömt detta såsom varande ett brott\r\nmot folkrätten.</pre><pre>Anf.  81  PER LANDGREN (kd):\r\nFru talman! I FN-stadgans första artikel kan vi lä-\r\nsa om målet om att mellan nationerna utveckla vän-\r\nskapliga förbindelser grundade på aktning för princi-\r\npen om folkens lika rättigheter och självbestämman-\r\nderätt samt vidta andra lämpliga åtgärder för att be-\r\nfästa världsfreden. Samma stadga slår i artikel 2 fast\r\nenskilda staters territoriella integritet och politiska\r\noberoende som manifesteras genom den i FN olösta\r\nspänningen mellan folk och stater. En stats rätt och\r\nintresse sammanfaller långt ifrån alltid med ett folks\r\nrätt och intressen.\r\nI FN-stadgans inledning talas det om folk och inte\r\nom stater. Här finns alltså ett erkännande om att fol-\r\nken har rättigheter, men folkens utbredning behöver\r\ninte sammanfalla med hur gränser mellan stater har\r\ndragits. Ett folk kan identifieras genom etnicitet,\r\nkultur, språk, religiös tillhörighet och annan samhö-\r\nrighet. Kärnan i ett folks rättigheter är att de får reali-\r\nseras i och genom en statsbildning eller att folkets\r\ndistinkta karaktär också återspeglas i statsbildningens\r\ninstitutioner.\r\nI inledningen till FN-stadgan bekräftas dessutom\r\növertygelsen om alla människors värdighet och fun-\r\ndamentala fri- och rättigheter. Alla människor har en\r\nrätt att i sina liv kunna förverkliga grundläggande fri-\r\noch rättigheter. Respekten för dessa rättigheter är en\r\nförutsättning för medlemskap i FN enligt dess pream-\r\nbel.\r\nEn tolkning av FN-stadgan utifrån folkens rätt går\r\ntillbaka på en historisk tolkning av FN-stadgan och en\r\nnaturrättslig syn på folk som en naturlig gemenskap\r\nmed inneboende rättigheter. Denna syn följer logiskt\r\nav den likaså naturrättsligt inspirerade synen att var\r\nmänniska har en inneboende värdighet och att en\r\nstatsmakt måste respektera alla människors fri- och\r\nrättigheter.\r\nFru talman! Den i dag förhärskande tolkningen av\r\nFN-stadgan tolkar jag som realpolitisk eller rentav\r\nmaktpolitisk. FN betraktas som en organisation för\r\nstater oavsett hur denna stat har kommit till eller hur\r\nden utövar sin makt. Finns det en regering, en befolk-\r\nning och kontroll över ett territorium uppfylls stan-\r\ndardkriterierna i modern folkrätt för ett erkännande\r\noch medlemskap i FN. I denna motsättning mellan\r\nfolk och stat ligger FN:s såväl svaghet som styrka,\r\nanser jag. Den byggdes in i FN-stadgan redan från\r\nbörjan eftersom diktaturstater som Kina och Sovjet-\r\nunionen inte skulle hållas utanför trots att de reellt\r\ninte respekterade grundförutsättningarna utifrån män-\r\nniskovärdesprincipen. Med andra ord: Vilken rövar-\r\nstat som helst kan vara medlem i FN.\r\nYtterligare ett olösligt problem som jag gärna vill\r\nha belyst av utrikesministern är det som byggdes in i\r\nFN redan från start, nämligen detta att fem medlem-\r\nmar i säkerhetsrådet systematiskt kan förlama hela\r\nFN genom att rösta nej till varje resolution som upp-\r\nfattas gå emot den egna statens intressen.\r\nJag vill ställa en fråga som kan uppfattas som en\r\nfilosofisk fråga, men det är den egentligen inte, utan\r\ndet är en rättsfilosfisk fråga: Jämställer utrikesminis-\r\ntern inhemsk positiv rätt med folkrätt? Min andra\r\nfråga är: Finns det då inga korrektiv inom folkrätten?\r\nOch min tredje fråga är: Kan inte säkerhetsrådet gå\r\nemot folkrätten eller kan säkerhetsrådet ha fel?</pre><pre>Anf.  82  Utrikesminister ANNA LINDH (s):\r\nFru talman! Jag vill börja med att säga att jag och\r\nGudrun Schyman är överens om att denna militära\r\naktion är ett brott mot folkrätten. I och med att rege-\r\nringen har varit väldigt tydlig med detta såväl i riks-\r\ndagen som på andra sätt offentligt, i EU-sammanhang\r\noch i FN-sammanhang har vi gjort det som behövs\r\nför att bidra till att det inte blir en sådan utveckling av\r\nfolkrätten att man riskerar en svängning när det gäller\r\nrätten till självförsvar. Därmed stoppar vi alltså en\r\nutveckling i negativ riktning. Det som behövs är just\r\natt ett land är tydligt på det här sättet, och det har vi\r\nvarit.\r\nGöran Lennmarker verkar dock göra en helt annan\r\ntolkning. Han säger att den dominerande uppfattning i\r\nvärlden är att detta inte strider mot folkrätten. Det är\r\nfel, Göran Lennmarker. Den absolut vanligaste upp-\r\nfattningen är ju att det tydligt strider mot folkrätten.\r\nHänvisningen till Kofi Annan är ju helt orimlig. Han\r\nhar i förväg deklarerat att en militär aktion utan FN:s\r\ngodkännande inte är i enlighet med FN-stadgan. Se-\r\ndan är det självklart att Kofi Annan i efterhand inte\r\nfördömer aktionen.\r\nGöran Lennmarker vet lika väl som jag att om\r\nKofi Annan gick ut och fördömde aktionen och sade\r\natt den var en folkrättsbrott, då skulle det bli ännu\r\nsvårare att behålla USA i FN. Även om Kofi Annan\r\när mycket tydlig i sin uppfattning kan han i ett sådant\r\nläge inte deklarera den därför att det i praktiken\r\nskulle göra det omöjligt att fortsatta att samarbeta\r\nmed USA i FN. Därför anser jag att det är naturligt att\r\ngeneralsekreteraren i detta fall, som i flertalet fall,\r\nundviker att fördöma länders agerande och undviker\r\natt beteckna ett agerande som ett folkrättsbrott utan i\r\nstället försöker att vara konstruktiv och hitta vägar\r\nframåt. Men, som sagt, Kofi Annan har i förväg\r\nmycket tydligt gett uttryck för vad han anser om att\r\nen militär aktion skulle inledas.\r\nSedan tycker jag att det är mycket uppseende-\r\nväckande om Moderaterna - vi har väldigt olika upp-\r\nfattningar här - anser att detta är i linje med folkrät-\r\nten. Anser Moderaterna och Göran Lennmarker verk-\r\nligen att det är i enlighet med folkrätten att bryta mot\r\nFN:s våldsförbud utan att det är sanktionerat av sä-\r\nkerhetsrådet? Därmed bryter vi mot en traditionell\r\nsvensk linje, att vi alltid måste hävda och värna FN:s\r\noch säkerhetsrådets primat.\r\nJag vill också påminna om att vi är ense i frågan\r\nmed det grannland som vi samarbetar närmast med i\r\nutrikespolitiken, Finland, som också tydligt har uttalat\r\natt man anser att detta strider mot folkrätten.\r\nPer Landgren tar upp frågan om mänskliga rättig-\r\nheter och folkrättens utveckling. Här finns naturligt-\r\nvis, och här kan finnas, en intressekonflikt mellan\r\nsjälvbestämmande och mänskliga rättigheter. Därför\r\ntycker jag att det är ett område där man bör fortsätta\r\natt utveckla folkrätten. Men det är viktigt att även här\r\nFN och säkerhetsrådet går i spetsen för denna ut-\r\nveckling och att säkerhetsrådet självt tar ett ansvar för\r\natt i händelse av brott mot mänskliga rättigheter också\r\nFN i ett sådant läge kan besluta att ingripa utan att\r\nhänvisa till att detta är en inre angelägenhet. Jag tyck-\r\ner att vi under senare år ser exempel på att här ökar\r\nockså möjligheterna för att FN och säkerhetsrådet i\r\nframtiden kommer att kunna ha ett sådant agerande.\r\nMen det gäller, Per Landgren, inte i det här fallet.\r\nUSA och Storbritannien har ju aldrig påstått att man\r\ngör detta för att värna mänskliga rättigheter. Man har\r\naldrig påstått att detta är en humanitär intervention,\r\nutan man har sagt att man går till en militär aktion\r\ndärför att man anser att man har ett stöd i gamla re-\r\nsolutioner som majoriteten av länder och folkrättsre-\r\npresentanter anser att man inte har.</pre><pre>Anf.  83  GUDRUN SCHYMAN (v):\r\nFru talman! Jag ska inte uppta min talartid med\r\nfilosofiska resonemang, utan jag tänker just här och\r\nnu hålla mig till det faktum att det har startats ett\r\nfolkrättsvidrigt krig av USA och Storbritannien där\r\nockså andra länder nu deltar.\r\nDetta är, minst sagt, upprörande. Jag tror att vi är\r\nmånga som är oerhört upprörda över den här situatio-\r\nnen och, Anna Lindh, oerhört upprörda över att rege-\r\nringen är så sval i den här frågan. Det tog veckor\r\ninnan vi fick ut er på gator och torg, innan det blev\r\npartibud på att ni skulle ut och demonstrera.\r\nVar detta en omvändelse under galgen? undrar\r\njag. Tycker ni egentligen att det som nu pågår är rätt\r\nbra men att det inte är rätt form? Är det så att ni i sak\r\nhar uppfattningen att det behövs ett krig för att sprida\r\ndemokrati? Är det detta som är er uppfattning i sak\r\nmen att ni nu tycker att ni - när världsopinionen, den\r\nsom finns på gator och torg, är så stark - av opportu-\r\nnistiska skäl ser att det nog är klokt att säga till partiet\r\natt nu ska vi ut och demonstrera?\r\nJag undrar om det är detta som ligger till grund\r\nför varför ni inte vill göra någonting.\r\nAnna Lindh säger: Vi har varit tydliga, och vi har\r\ngjort det som behövs.\r\nNej, det tycker inte jag. Det behövs ordentliga\r\nmarkeringar. Det behövs att Sveriges regering i offi-\r\nciella protester säger till de krigförande länderna att\r\ndetta är fel och att det strider mot folkrätten. Det\r\nbehövs att Sverige som medlem i FN agerar och ser\r\ntill att generalförsamlingen sammankallas.\r\nNu är det andra länder som har tagit initiativ till\r\ndetta. Alliansfria rörelsen har gjort det. Olika\r\narabländer har gjort det och så vidare.\r\nHur tänker regeringen reagera på det här? Jag\r\nundrar om regeringen tänker reagera på det här ge-\r\nnom att säga: Ja, det kan ni göra. Vi bryr oss inte. Vi\r\nhar sagt till hemmaopinionen vad vi tycker, och det\r\nräcker.\r\nVidare undrar jag om regeringen kommer att säga:\r\nVad bra att det tas ett sådant här initiativ. Ifall ni\r\nsäger det, varför har regeringen då inte gjort det\r\nsjälv? Regeringen tänker tydligen inte markera ge-\r\nnom att säga: Nu upphör vi med vapenexporten till de\r\nkrigförande länderna därför att det strider mot vår\r\npolitik när det gäller vapenexport att exportera till\r\nkrigförande länder.\r\nDe här tre sakerna har inte gjorts. Men det är väl\r\ndet minsta man kan begära av en regering som säger\r\nsig vara övertygad om att detta är ett brott mot folk-\r\nrätten och att det är någonting oerhört allvarligt och\r\nsom man dessutom kan se konsekvenser av i framti-\r\nden.\r\nDet räcker ju med att här lyssna på Göran Lenn-\r\nmarker för att förstå att det finns en väldigt klar vilja\r\nhos många att vrida folkrätten i riktning mot att det\r\nblir legio för stormakter att kunna använda sig av\r\nmilitära interventioner.\r\nVilket land är det som står på tur nästa gång? Jag\r\nundrar vilket land det är om vilket vi ska säga: Titta\r\nvilken hemsk regim! Det är bäst att vi bombar.\r\nÄr det Nordkorea, Iran, Syrien eller Libyen, eller\r\när det Mellersta Östern? Ska det spridas demokrati\r\nmed bomber? Är det detta som ska bli den nya folk-\r\nrätten?\r\nNej, det tycker inte jag, och det tror jag inte att\r\nAnna Lindh heller tycker. Men då måste vi faktiskt se\r\ntill att handla, inte bara säga: Detta är vår uppfattning.\r\nDet strider mot folkrätten och någonting mer tänker\r\nvi inte göra.\r\nAnnars är det ju bara ren opportunism att ni nu\r\nhar blivit tydliga i den här frågan. Eller är det så bara\r\ni sakfrågan? Är det så att det - om säkerhetsrådet\r\ngenom olika påtryckningar, inte minst från USA,\r\nhade fattat ett sådant här beslut - skulle ha varit okej?\r\nHade det då varit en bra åtgärd att starta ett krig som\r\nregeringen till fullo hade ställt sig bakom? Är det\r\nalltså bara procedurfrågorna som är viktiga?</pre><pre>Anf.  84  GÖRAN LENNMARKER (m):\r\nFru talman! Att värna folkrätten är att värna vikti-\r\nga värden. Det är det alldeles centrala. Därför är det\r\nså viktigt för Sverige att se till att dessa värden vär-\r\nnas. Det är ju det som ligger bakom att vi i flertalet\r\ntidigare fall kunnat acceptera även våldsanvändning\r\nutan explicit godkännande av säkerhetsrådet - det har\r\nskett i flera fall. Vi har ju ett fall - i mitten av 1990-\r\ntalet - som var särskilt upprörande, och det var när\r\nsäkerhetsrådet tittade bort i samband med folkmordet\r\ni Rwanda. Debatten efter detta markerade väl hur\r\nsäkerhetsrådet också kan missa att fullgöra sitt an-\r\nsvar, ofta beroende på veto som gör att säkerhetsrådet\r\ninte kommer till beslut i en situation där man borde ta\r\nbeslut eller, som i fallet Rwanda, att man tittade bort.\r\nSäkerhetsrådets primat gäller alltså inte, utan det\r\nfinns vidare värden än enbart säkerhetsrådets be-\r\nslutsmekanismer. Det är ju det som ligger bakom\r\naccepten av ingripanden även utan explicit säkerhets-\r\nrådets mandat. Och det är naturligtvis det som också\r\nligger bakom Kofi Annans konstaterande att ökad\r\nlegitimitet hade vunnits med ytterligare ett beslut i\r\nsäkerhetsrådet. Det tror jag att vi alla kan vara med\r\npå. Men han konstaterar inte att det bryter mot folk-\r\nrätten.\r\nJag tror att det är fel - och faktiskt farligt, fru ut-\r\nrikesminister - att ta ned FN:s generalsekreterare. Jag\r\ntror inte att det är bra. Han yttrar sig med stor kom-\r\npetens och bygger dessutom på generalsekretariatets\r\nalla resurser och hela tolkningssätt. Jag tror att det är\r\nolyckligt om en svensk utrikesminister försöker göra\r\ngällande att FN:s generalsekreterare skulle ge efter\r\nför tvång, vara tyst eller inte vilja säga vad han tyck-\r\ner. Det som han nämnde före krisen var ju FN-\r\nstadgan. Men han yttrade sig inte om folkrätten, och\r\nFN-stadgan är en del av folkrätten men inte hela\r\nfolkrätten.</pre><pre>Anf.  85  PER LANDGREN (kd):\r\nFru talman! Jag vill passa på att ha en principiell\r\ndiskussion och vänder mig då lite grann inte mot\r\nregeringspartiet utan mot stödpartiets mer flatbottna-\r\nde syn på folkrätt. Det blir en typ av internationell\r\nrättspositivism när det, oavsett vad säkerhetsrådet\r\nbeslutar, är det som skapar folkrätten. Det framgår\r\ninte riktigt om interpellanten har sett den dimensio-\r\nnen så att säga.\r\nNär nuvarande svenska linje ska försvaras - att\r\nfolkrätt skapas, och enbart kan skapas, av säkerhets-\r\nrådet - blir det, skulle jag vilja säga, trots utrikesmi-\r\nnisterns och regeringens tal om mänskliga fri- och\r\nrättigheter ett uttryck för en modern maktpolitisk\r\ninställning där folkrätten har fått en formell styrka i\r\noch med FN-systemet men säkerhetsrådet fungerar\r\nsom en stats lagstiftande församling och skapar posi-\r\ntiv rätt. Oavsett innehållet accepterar Sverige detta.\r\nNågon fast grund för den internationella rättens\r\npositiva lagstiftning verkar inte finnas i regeringens\r\nbedömning av FN:s säkerhetsråds beslut. Åtminstone\r\nkan en rättighetsbaserad politik förd enligt folkens\r\noch enskilda människors verkliga intressen systema-\r\ntiskt förhindras - det har vi också sett - av stater som\r\ntrots medlemskap och så vidare visar en skenbar\r\nrespekt för FN:s rättighetskataloger. De lever inte\r\nsjälva upp till förpliktelserna.\r\nFolkrätt, skulle jag vilja hävda, får inte tolkas som\r\nenbart maktpolitik i och genom FN - det blir ju i\r\nrealiteten så. Folkrätt har historiskt utgått från fol-\r\nkens, inte nödvändigtvis staters, rätt och från natur-\r\nrättsligt betingade mänskliga fri- och rättigheter. Om\r\ninte den dimensionen får finnas med när man kräver\r\nett värnande av folkrätten är hela diskussionen oer-\r\nhört flat och maktpolitiskt farlig. Det blir en fråga\r\nmellan mänskliga fri- och rättigheter och machiavel-\r\nlism.</pre><pre>Anf.  86  Utrikesminister ANNA LINDH (s):\r\nFru talman! Först till Gudrun Schyman. Det är\r\nfullständigt orimligt av Gudrun Schyman att angripa\r\nmig för att det sker brott mot folkrätten och säga att\r\nvi inte agerar när regeringen har varit väldigt tydlig\r\nmed att vi anser att detta bryter mot folkrätten. I and-\r\nra fall kan man demonstrera på gator och torg, men\r\nhär är det inte det som behövs, Gudrun Schyman,\r\nutan är det just fråga om att regeringen ger uttryck för\r\nregeringens officiella uppfattning. Och det har vi\r\ngjort tydligt och klart både för berörda länder och i de\r\ninternationella organisationerna. Därmed ger vi Sve-\r\nriges tolkning och minskar risken för att folkrätten\r\nutvecklas i en negativ riktning.\r\nNär det sedan gäller beskyllningen att nu passar\r\ndet att ta ställning tror jag att Gudrun Schyman är väl\r\nmedveten om den linje som regeringen har haft. Det\r\när tre principer som vi hela tiden har hävdat. Det är\r\natt Irak ska avrustas, att det ska ske genom vapenin-\r\nspektörerna fredligt, det är att i sista hand ge FN:s\r\nsäkerhetsråd, men bara FN:s säkerhetsråd, möjlighet\r\natt besluta om militära aktioner.\r\nUnder de skeden som vi har passerat har vi fått\r\ntrycka på olika saker beroende på hur verkligheten\r\nhar förändrats. I första hand fick vi i den diskussion\r\nsom handlade om huruvida USA hade rätt att göra det\r\nsjälvt eller om det skulle gå genom FN trycka på\r\nvikten av att man gick genom FN. Under nästa peri-\r\nod, när FN hade fattat beslut om en resolution, fick vi\r\ntrycka på att Irak måste släppa in vapeninspektörerna\r\noch samarbeta med dem. Då gick vi inte på gator och\r\ntorg, Gudrun Schyman, mot USA och mot möjlighe-\r\nten för FN att använda en militär aktion, för då rikta-\r\nde vi uppmärksamheten mot Irak, att Irak måste sam-\r\narbeta med vapeninspektörerna. När vapeninspektö-\r\nrerna kom in och de facto fick ett samarbete med Irak\r\ndå var det dags att kräva att vapeninspektörerna\r\nskulle få fullfölja det uppdraget och få tillräckligt\r\nmed tid. Det är där vi är nu. Vi är besvikna och upp-\r\nrörda över att ett par länder beslutade, utan anledning,\r\nmenar vi, att det var dags att avbryta vapeninspektio-\r\nnerna och gå till en militär aktion.\r\nDet har funnits en klar linje hela vägen. Då vill\r\nGudrun Schyman att vi nu ska gå genom generalför-\r\nsamlingen. Det är möjligt att man ska göra det. Men\r\ndet är i första hand säkerhetsrådet som har ett ansvar.\r\nDet är säkerhetsrådet som kan fatta beslut. General-\r\nförsamlingen avger rekommendationer. I detta läge är\r\ndet allra bäst om säkerhetsrådet tar sitt ansvar, fram-\r\nför allt för att fatta beslut om fortsättningen. Ska vi nu\r\nklara en återuppbyggnad av Irak utan att Irak blir ett\r\namerikanskt protektorat utan det blir FN som får\r\nansvaret för återuppbyggnaden är det viktigt att det är\r\nsäkerhetsrådet som fattar besluten.\r\nJag har definitivt inte, Göran Lennmarker, på nå-\r\ngot sätt förringat Kofi Annans insatser, tvärtom. Jag\r\nhar sagt att Kofi Annan gör precis så som som en\r\nansvarsfull generalsekreterare ska göra. Han har i\r\nförväg varit tydlig på att om man går till en militär\r\naktion är det inte i enlighet med FN-stadgan. Det\r\ninnebär ju, eftersom FN-stadgan är den viktigaste\r\ndelen av folkrätten, att man därmed bryter mot folk-\r\nrätten. Han har däremot inte i efterhand fördömt detta\r\nsom ett brott mot folkrätten, för det skulle minska\r\nhans möjligheter att agera. Där har flertalet folk-\r\nrättsexperter i världen faktiskt samma uppfattning\r\nsom vi i Sverige. Försök inte använda Kofi Annan\r\nmot den svenska regeringen!\r\nSlutligen till den sista diskussionen, som i och för\r\nsig är väldigt intressant men som vi kanske ta i en\r\negen interpellationsdebatt. Det är naturligtvis så att\r\nfolkrätten inte skapas bara genom säkerhetsrådet,\r\nmen säkerhetsrådet är ändå det viktigaste forumet.\r\nSka vi hitta en bra balans mellan individers säkerhet\r\noch statssuveränitet är det mest lyckade att vi också i\r\ndet sammanhanget kan använda FN och säkerhetsrå-\r\ndet.</pre><pre>Anf.  87  GUDRUN SCHYMAN (v):\r\nFru talman! Anna Lindh upprepar ideligen: Vi ha\r\nvarit tydliga. Javisst, ni har sent omsider varit tydliga.\r\nJag tycker inte att det är så solklart, eller det är klart\r\nsåtillvida att er hållning har varit att ni inte tar ställ-\r\nning i sak, det vill säga att ni inte tar ställning till\r\nkriget, till den militära komponenten. Ni har satt er på\r\nåskådarläktaren, och så har ni bedömt olika utspel\r\noch vad som har varit taktiskt riktigt att göra. Men\r\nSverige kan som medlem i FN också vara aktivt,\r\nprecis som vi som människor kan vara aktiva ute på\r\ngator och torg. Det spelar ju roll att vi höjer rösten.\r\nJag tror att det spelar en oerhörd roll att en så för-\r\nskräcklig massa människor har varit ute och demon-\r\nstrerat världen över med kravet på att säga nej till krig\r\noch nu kravet på att stoppa kriget.\r\nDet som nu ska stå i blickpunkten måste väl ändå\r\nvara: Hur kan vi få någon ordning på det här? Vilken\r\nkonsekvens ska detta få för de länder som startar krig,\r\nsom strider mot folkrätten och FN-stadgan? Ska det\r\ninte få några konsekvenser för de länderna? Borde vi\r\nrimligen inte upphöra med vapenexporten till de\r\nländerna? Är det inte bra om vi kan sammankalla\r\ngeneralförsamlingen så att dess majoritet kan uttala\r\nett fördömande? Är det inte bra saker? Ska vi inte ta\r\ninitiativ till de bra sakerna som visar aktivitet i frå-\r\ngan?\r\nJag är väldigt skrämd över att så väldigt många\r\ndrar sig tillbaka. Man abdikerar på något sätt: Jaha,\r\nnu blev det så här, och nu får vi tala om vad vi ska\r\ngöra efteråt. Vi ska väl tala om vi ska göra nu. Vad\r\nhänder när en stormakt går före och bryter mot FN-\r\nstadgan och folkrätten? Vilka konsekvenser bör det\r\nrimligen få? Det måste vara någonting annat än filo-\r\nsofiska diskussioner. Någon aktiv handling ifrån\r\nregeringens sida ser inte jag. Varför har ni inte sam-\r\nmankallat generalförsamlingen? Varför har den\r\nsvenska regeringen inte tagit ett sådant initiativ?\r\nVarför säger inte den svenska regeringen: Vi avbryter\r\nvapenexporten? Varför tar ni inga initiativ?\r\nDet är min fråga, och den kvarstår.</pre><pre>Anf.  88  Utrikesminister ANNA LINDH (s):\r\nFru talman! Sverige har varit mycket aktivt. Jag\r\ntror inte att det finns något land som har engagerat sig\r\nmycket och under så lång tid genom vapeninspektö-\r\nrerna för att avrusta Irak fredligt och därmed lösa\r\ndenna konflikt utan att det skulle behöva gå till en\r\nmilitär aktion.\r\nSverige har också varit väldigt aktivt i att hjälpa\r\natt hantera frågan för Iraks folk, dem som först har\r\ndrabbats av Saddam Hussein förtryckarregim och nu\r\nockså drabbas av ett krig som är orättfärdigt. Det\r\nhandlar om att vi nu måste se till att alla hjälper till att\r\nhumanitärt stödja Iraks folk. Det handlar om att vi\r\nmåste se till att kurdernas självbestämmanderätt i\r\nnorra Irak bevaras och att de inte utsätts för över-\r\ngrepp. Det är frågor som vi har tagit upp både i EU\r\noch i FN. Det handlar inte minst, vilket vi också tagit\r\nupp både i EU och i FN, att se till att vi kan få en\r\nåteruppbyggnad av Irak. Det är de som orättfärdigt\r\noch i strid med folkrätten har satt i gång den militära\r\naktionen som i och för sig måste ta det ekonomiska\r\nhuvudansvaret för att bygga upp Irak igen. Men det\r\npolitiska ansvaret och ledningen måste ligga på FN\r\nför att det ska ha en demokratisk trovärdighet och för\r\natt det ska bli FN och säkerhetsrådet som får huvud-\r\nansvaret för att fortsätta att hantera Irakfrågan.\r\nVi har sist men inte minst aktiverat hela EU i den\r\nviktiga frågan: Vad gör vi för att undvika nya Irak i\r\nframtiden? Vad gör vi för att bekämpa massförstörel-\r\nsevapen? Det kan finnas massförstörelsevapen i Irak,\r\nmen det kan finnas massförstörelsevapen också i\r\nandra länder som i och för sig inte har använt dem\r\nmen där vi vet att riskerna är väldigt stora. Därför\r\nmenar vi att Sverige, EU, FN, alla bör aktivt arbeta\r\nigen för att få bort massförstörelsevapen, biologiska\r\nvapen, kemiska vapen och kärnvapen. \"Aldrig mer\r\nIrak\" kallar vi det initiativ som vi har lanserat i EU.</pre><pre>Överläggningen var härmed avslutad.</pre><pre>5 §  Svar på interpellation 2002/03:224 om ge-\r\nmensamma operationer och tolkningen av Otta-\r\nwakonventionen</pre><pre>Anf.  89  Utrikesminister ANNA LINDH (s):\r\nFru talman! Lars Ångström har frågat mig om jag\r\nhar gjort bedömningen att Sverige inte under några\r\nomständigheter kommer att delta i en gemensam\r\noperation med någon stat som planerar för, tränar\r\nmed eller använder antipersonella minor. Därtill har\r\nLars Ångström frågat mig om jag i enlighet med\r\nförpliktelserna i Ottawakonventionen avser rapportera\r\ntill Ottawakonventionens parter om hur Sverige har\r\nkommit fram till slutsatsen att Sveriges stridsvagns-\r\nminor med röjningsskydd är förenliga med konven-\r\ntionen samt vilka test och kriterier som legat till\r\ngrund för denna slutsats. Lars Ångström har vidare\r\nställt frågan om jag har gjort några bedömningar\r\nhuruvida överföring av antipersonella minor över\r\nsvenskt territorium av ett annat land som inte är part i\r\nkonventionen är förbjuden enligt våra åtaganden\r\nunder konventionen samt slutligen vilka åtgärder jag\r\nämnar vidta för att se till att Bofors Defence redogör\r\nför hur många antipersonella minor som företaget\r\nbehöver för test och utvecklingsprojekt samt att före-\r\ntaget förstör resterande minor.\r\nOttawakonventionen totalförbjuder användning,\r\nlagring, produktion och överföring av antipersonella\r\nminor. Sverige ratificerade konventionen 1998 och\r\nstöder dess innehåll och syfte till fullo. Förbudet mot\r\nantipersonella minor är dock ännu inte universellt,\r\noch Sverige fortsätter att uppmana till en universell\r\nanslutning till Ottawakonventionen.\r\nAtt delta i gemensamma militära operationer till-\r\nsammans med stater som inte har tillträtt Ottawakon-\r\nventionen anses i sig inte bryta mot konventionen.\r\nDäremot, som Lars Ångström också hänvisar till i sin\r\nfråga, har jag tidigare sagt, och vidhåller fortfarande,\r\natt vårt deltagande i en gemensam militär operation\r\ndär någon av de deltagande staterna använder antiper-\r\nsonella minor skulle kunna anses strida mot konven-\r\ntionens anda om vi inte på alla sätt motverkade an-\r\nvändandet av antipersonella minor. Detta innebär\r\nbland annat att vi aktivt verkar för att handlingsreg-\r\nlerna för en fredsbevarande operation, de så kallade\r\nrules of engagement, innehåller ett förbud mot an-\r\nvändning av antipersonella minor.\r\nÄven om man inte generellt kan säga att röjnings-\r\nskyddade fordons- och stridsvagnsminor är jämförba-\r\nra med antipersonella minor är det tydligt att också\r\ndessa typer av minor utgör stora risker för civila. De\r\ninternationella regleringar som i dag finns beträffande\r\ndessa minor är inte tillräckliga och bör stärkas. Aktivt\r\narbete pågår för närvarande, inom ramen för den så\r\nkallade 1980-års vapenkonvention där fordons- och\r\nstridsvagnsminor redan är reglerade, med att under-\r\nsöka möjligheterna att stärka skyddet för civila ge-\r\nnom att minska riskerna med fordons- och strids-\r\nvagnsminor. Sverige deltar aktivt i detta arbete.\r\nDet stämmer att Sverige har valt att spara 13 948\r\nantipersonella minor i enlighet med villkoren i Otta-\r\nwakonventionen. Anledningen till detta, vilken också\r\nredovisats för riksdagen, är att man på ett säkert sätt\r\nska kunna utbilda svensk minröjningspersonal samt\r\nkunna utveckla effektiv och säker minröjningstekno-\r\nlogi. Vi har utförligt redovisat antalet minor som\r\nkommer att sparas under en tioårsperiod samt deras\r\nsyften för parterna i Ottawakonventionen. Vi kommer\r\ntill parterna att årligen redovisa användningen av\r\ndessa minor. Kontakt kommer att tas med Bofors\r\nDefence avseende redovisning av de minor man för-\r\nfogar över för att utveckla minröjningsteknologi.\r\nLåt mig i detta sammanhang också påminna om\r\nbetydelsen av utveckling av minröjningsteknik för att\r\nSverige, andra givare och internationella organisatio-\r\nner tillsammans med mindrabbade länder på ett ef-\r\nfektivt sätt ska kunna bidra till minröjning för att\r\ngemensamt uppfylla Ottawakonventionens humanitä-\r\nra målsättningar.</pre><pre>Då Lars Ångström som framställt interpellationen\r\nanmält att han var förhindrad att närvara vid sam-\r\nmanträdet medgav tredje vice talmannen att Ingegerd\r\nSaarinen i stället fick delta i överläggningen.</pre><pre>Anf.  90  INGEGERD SAARINEN (mp):\r\nFru talman! Jag tackar utrikesminister Anna\r\nLindh för svaret om gemensamma operationer och\r\ntolkningen av Ottawakonventionen.\r\nJag ställde fyra frågor till utrikesministern, och\r\njag vill gärna kommentera de svar som utrikesminis-\r\ntern har givit.\r\nI min första fråga undrade jag om utrikesministern\r\ngjort bedömningen att Sverige inte under några om-\r\nständigheter kommer att delta i en gemensam opera-\r\ntion med någon stat som planerar för, tränar med eller\r\nanvänder antipersonella minor.\r\nEnligt min åsikt, som jag delar med ICBL, alltså\r\nden internationella kampanjen mot landminor, Hu-\r\nman Rights Watch samt flera andra länders regering-\r\nar, skulle ett svenskt deltagande i en gemensam mili-\r\ntär operation där någon av de deltagande staterna\r\nanvänder antipersonella minor strida mot Ottawakon-\r\nventionen, inte bara mot dess anda - detta oavsett om\r\nSverige på alla sätt motverkade användandet av anti-\r\npersonella minor eller ej. Jag anser därför att rege-\r\nringen otvetydigt ska deklarera att Sverige inte under\r\nnågra omständigheter kommer att delta i en gemen-\r\nsam operation med någon stat som planerar för, tränar\r\nmed eller använder antipersonella minor.\r\nI sitt svar på frågan upprepar utrikesministern vad\r\nhon tidigare sagt om att Sveriges deltagande i en\r\ngemensam militär operation där någon av de delta-\r\ngande staterna använder antipersonella minor skulle\r\nkunna anses strida mot konventionens anda om vi inte\r\npå alla sätt motverkade användandet av antipersonella\r\nminor.\r\nUtrikesministern svarar dock inte på min fråga om\r\nhon gjort bedömningen att Sverige inte under några\r\nomständigheter kommer att delta i en gemensam\r\noperation med någon stat som planerar för, tränar\r\nmed eller använder antipersonella minor.\r\nJag vill därför be utrikesministern igen att redovi-\r\nsa sin åsikt genom att svara på följande två frågor:\r\nAnser utrikesministern att ett svenskt deltagande i\r\nen gemensam militär operation där någon av de del-\r\ntagande staterna använder antipersonella minor stri-\r\nder mot Ottawakonventionen - detta även om Sverige\r\npå alla sätt hade motverkat användandet av antiperso-\r\nnella minor?\r\nHar utrikesministern gjort bedömningen att Sveri-\r\nge inte under några omständigheter kommer att delta i\r\nen gemensam operation med någon stat som planerar\r\nför, tränar med eller använder antipersonella minor?\r\nMin andra fråga gällde huruvida utrikesministern\r\nkommer att rapportera till konventionens parter om\r\nhur Sverige har kommit fram till slutsatsen att Sveri-\r\nges stridsvagnsminor med röjningsskydd är förenliga\r\nmed Ottawakonventionen. Utrikesministern har fort-\r\nfarande inte svarat på denna fråga.\r\nJag vill därför återigen fråga utrikesministern om\r\nSverige i den rapport som vi enligt förpliktelserna i\r\nOttawakonventionen ska lämna in i april kommer att\r\nredogöra för hur Sverige har kommit fram till slutsat-\r\nsen att Sveriges stridsvagnsminor med röjningsskydd\r\när förenliga med Ottawakonventionen samt vilka test\r\noch kriterier som legat till grund för denna slutsats.</pre><pre>Anf.  91  Utrikesminister ANNA LINDH (s):\r\nFru talman! Det är viktigt att Sverige i det inter-\r\nnationella arbetet kan samarbeta till exempel med\r\nFinland, ett av våra främsta samarbetsländer när det\r\ngäller den här typen av internationellt arbete. Det är\r\nockså en av våra partner när det gäller krishantering i\r\nEU. Finland är av skäl som vi alla känner till inte\r\nmedlem av Ottawakonventionen.\r\nEn annan sak är ju att antipersonella minor där-\r\nemot inte ska användas vid någon av de övningar\r\neller något av de engagemang som vi kan ha när det\r\ngäller fredsbevarande styrkor, gemensamma övningar\r\neller liknande. Och det är självklart viktigt för Sveri-\r\nge att fortsätta att arbeta för att antipersonella minor\r\naldrig ska komma till användning.\r\nNär det gäller fordonsminorna med röjningsskydd\r\nkommer Sverige att fortsätta att aktivt delta i interna-\r\ntionella forum för att försöka minimera de humanitära\r\nkonsekvenserna. Här har vi nämligen ett område där\r\ndet är väldigt oklart och där det finns väldigt många\r\nfrågetecken kvar. Därför är det viktigt att vi försöker\r\nfortsätta att arbeta med de internationella reglerna, så\r\natt de blir tydligare och så att vi kan minimera de\r\nhumanitära riskerna.</pre><pre>Anf.  92  INGEGERD SAARINEN (mp):\r\nFru talman! Min tredje fråga, som hade att göra\r\nmed överföring av antipersonella minor över svenskt\r\nterritorium, verkar utrikesministern ha glömt bort att\r\nsvara på eftersom hon över huvud taget inte nämner\r\nden frågeställningen i sitt svar.\r\nJag anser att regeringen otvetydigt ska deklarera\r\natt överföring av antipersonella minor över svenskt\r\nterritorium av ett annat land som inte är part till Ot-\r\ntawakonventionen är förbjuden enligt Sveriges åta-\r\nganden under Ottawakonventionen och att Sverige\r\ndärför inte tillåter ett land som inte är part till kon-\r\nventionen att överföra antipersonella minor över\r\nsvenskt territorium.\r\nJag vill därför igen fråga utrikesministern om hon\r\nanser att överföring av antipersonella minor över\r\nsvenskt territorium av ett annat land som inte är part\r\ntill Ottawakonventionen är förbjuden enligt Sveriges\r\nåtaganden under Ottawakonventionen.\r\nMin fjärde och sista fråga handlade om vilka åt-\r\ngärder utrikesministern ämnar vidta för att se till att\r\nBofors Defence redogör för hur många antipersonella\r\nminor som företaget behöver för test och utveck-\r\nlingsprojekt samt att företaget förstör resterande mi-\r\nnor.\r\nUtrikesministern har svarat att kontakt kommer att\r\ntas med Bofors Defence avseende redovisning av de\r\nminor man förfogar över för att utveckla minröj-\r\nningsteknologi.\r\nDet är positivt att utrikesministern avser att ta\r\nkontakt med Bofors Defence vad gäller redovisning\r\nav de minor som företaget förfogar över.\r\nRegeringen måste dock också kräva att Bofors\r\nendast behåller det minsta antal antipersonella minor\r\nsom är absolut nödvändigt för planerad utveckling av\r\nminröjningsteknologi och att de minor som det inte\r\nfinns detaljerad användningsplan för förstörs omedel-\r\nbart. Om så inte sker bryter Sverige mot Ottawakon-\r\nventionen.\r\nJag vill därför fråga utrikesministern om hon av-\r\nser att kräva av Bofors att de minor som det inte finns\r\nen detaljerad användningsplan för förstörs omedel-\r\nbart.</pre><pre>Anf.  93  Utrikesminister ANNA LINDH (s):\r\nFru talman! När det gäller den sista frågan om Bo-\r\nfors Defence är skälet till att vi över huvud taget har\r\nminor kvar, precis som vi redogjort för tidigare, möj-\r\nligheten att kunna fortsätta det viktiga arbetet med\r\nminröjning och att fortsätta att träna, öva och skaffa\r\nsig tekniker när det gäller minröjning. Sverige är ett\r\nav de länder som har kunnat göra stora insatser inter-\r\nnationellt just på minröjningsområdet. Självklart är\r\ndet viktigt att Bofors Defence när de fortsätter att\r\narbeta med detta måste uppfylla alla de redovisnings-\r\nkrav som Ottawakonventionen ställer. Det är ett\r\nsjälvklart krav från regeringen. Det finns inga skäl för\r\nBofors Defence att inte på alla sätt försöka motsvara\r\nOttawakonventionens regler.\r\nÖverföring av minor över vårt territorium är yt-\r\nterligare en av de frågor som inte har diskuterats och\r\nutretts tillräckligt och som man fortfarande diskute-\r\nrar. Det finns ett par länder som har tagit ställning i\r\nden frågan. Andra länder i konventionen har inte gjort\r\ndet. Därför är det viktigt att vi har en nationell utvär-\r\ndering av detta och dessutom diskuterar tillsammans\r\nmed andra parter av Ottawakonventionen.</pre><pre>Anf.  94  INGEGERD SAARINEN (mp):\r\nFru talman! Jag finner att jag fortfarande inte har\r\nfått svar på om Sverige skulle kunna delta i en militär\r\noperation med länder som faktiskt skulle kunna an-\r\nvända antipersonella minor. Jag finner också att jag\r\ninte har fått svar på om länder får överföra antiperso-\r\nnella minor över svenskt territorium eller om Bofors\r\nska förstöra de antipersonella minor som man inte\r\nkan redovisa för.</pre><pre>Anf.  95  Utrikesminister ANNA LINDH (s):\r\nFru talman! Om det är så att Bofors Defence - det\r\nhar funnits med i frågan - beslutar att lägga ned sin\r\nverksamhet så att man inte längre behöver minor för\r\nminröjningsprov är det klart att minorna ska förstöras\r\nunder kontrollerade former. Så är det naturligtvis. Det\r\ningår i det som jag svarade på, att man ska följa Ot-\r\ntawakonventionen.\r\nNär det gäller överföring över svenskt territorium\r\nsade jag att det precis som i andra länder krävs att\r\nman diskuterar det ytterligare.\r\nAngående om man kan samarbeta i militära ope-\r\nrationer med länder som använder antipersonella\r\nminor så handlade mitt första svar just om det. Det är\r\nviktigt för oss att till exempel kunna delta i krishante-\r\nringsinsatser och liknande ihop med Finland. Men det\r\ninnebär inte att Finland eller andra länder i ett sådant\r\nläge skulle använda antipersonella minor. Självklart\r\nförutsätter vi att det i inga av de militära aktioner som\r\nvi deltar i används antipersonella minor. Däremot kan\r\nvi göra aktioner ihop med länder som inte är parter i\r\nOttawakonventionen. Men de får inte använda anti-\r\npersonella minor i dessa aktioner.</pre><pre>Överläggningen var härmed avslutad.</pre><pre>6 §  Svar på interpellation 2002/03:230 om vi-\r\nsumrutiner för svenska medborgare med ut-\r\nländskt ursprung</pre><pre>Anf.  96  Utrikesminister ANNA LINDH (s):\r\nFru talman! Gunnar Nordmark har frågat mig vil-\r\nka åtgärder jag avser att vidta för att hävda svenska\r\nmedborgares rätt till en likvärdig behandling oavsett\r\nursprung, detta med anledning av att svenska med-\r\nborgare med utländskt ursprung som ansöker om\r\nvisum till USA enligt utsago löper risk att behandlas\r\npå annat sätt och få påräkna längre handläggningsti-\r\nder hos de amerikanska myndigheterna än personer\r\nmed svenskt medborgarskap sedan födseln.\r\nDet är en grundläggande regel stater emellan att\r\nvarje land självt har rätt att besluta om vem som till-\r\nlåts resa in och vistas på det egna landets territorium.\r\nEfter händelserna den 11 september 2001 har USA\r\nsom ett led i terroristbekämpningen infört skärpt\r\nsäkerhetskontroll för utländska besökare.\r\nFrån början valdes fem länder speciellt ut för\r\nskärpt kontroll, men listan har därefter utökats och\r\nomfattar nu enligt vår senaste uppgift totalt 25 länder.\r\nSverige är inte med på listan, men enligt information\r\nfrån amerikanska myndigheter är målet att alla rese-\r\nnärer till USA ska omfattas av de nya reglerna 2005.\r\nDe nya säkerhetsbestämmelserna har också resul-\r\nterat i skärpta handläggningsrutiner, och därmed\r\nlånga handläggningstider, för viseringar till USA.\r\nDetta har drabbat alla svenskar som önskar resa till\r\nUSA, oavsett bakgrund. Inte minst har svenska stu-\r\ndenter och forskare drabbats hårt. Många klagomål\r\nhar inkommit från personer som blivit försenade till\r\nterminsstarten med ekonomiska förluster och andra\r\nolägenheter till följd.\r\nSverige har tagit upp frågan om de skärpta säker-\r\nhetskontrollerna och de långa handläggningstiderna\r\nför visum både bilateralt med amerikanska myndig-\r\nheter och genom EU, såväl i Bryssel som i Washing-\r\nton.\r\nEnligt den information vi fått genom vår ambas-\r\nsad i Washington planeras en kraftig utökning av\r\nviseringspersonalen vid de amerikanska myndighe-\r\nterna under de närmaste åren vilket skulle korta de\r\nlånga handläggningstiderna.\r\nSverige följer noga vad de skärpta bestämmelser-\r\nna får för konsekvenser för svenska medborgare som\r\nönskar resa till USA. För att informera svenska med-\r\nborgare som reser till USA har vi också på UD:s\r\nhemsida lagt ut information om de nya reglerna under\r\nrubriken \"Viseringsinformation/Särskilda bestämmel-\r\nser vid inresa\".</pre><pre>Anf.  97  GUNNAR NORDMARK (fp):\r\nFru talman! Jag ber att få tacka utrikesminister\r\nAnna Lindh för svaret. Grunden till frågan är att\r\nsvenska medborgare behandlas olika när de söker\r\nvisum beroende på vilket ursprung de har. Vi som är\r\nfödda i Sverige kan påräkna en annan behandling än\r\npersoner som är födda i vissa länder utanför Sverige\r\nmen sedan har erhållit svenskt medborgarskap. Jag\r\nhade hoppats på ett mer uttömmande svar.\r\nJag är i likhet med utrikesministern väl medveten\r\nom att varje land har rätt att besluta om vem som ska\r\ntillåtas resa in och vistas på det egna landets territori-\r\num. Det är självklart lätt att ha förståelse för de\r\nstränga visumregler som USA införde efter den 11\r\nseptember. Jag tror att de allra flesta här i Sverige är\r\nberedda att acceptera de olägenheter det innebär, men\r\natt de också reagerar på att man som svensk medbor-\r\ngare behandlas olika beroende på vilket ursprung man\r\nhar.\r\nDet är så att svenska medborgare med ursprung i\r\nvissa länder behandlas diskriminerande med dessa\r\nregler. Även för personer som kommit hit som myck-\r\net små och sedan förvärvat medborgarskap tillämpas\r\nreglerna ganska strikt.  Handläggningstiderna är på-\r\ntagligt längre. Dessa visumsökande svenskar be-\r\nhandlas inte på samma sätt som personer som har sitt\r\nmedborgarskap sedan födseln. De får frågor som det\r\ninte är normalt att ställa till svenskar som hela sitt liv\r\nhar haft ett svenskt medborgarskap.\r\nDet är en behandling som innebär ekonomiska\r\noch andra olägenheter som övriga svenskar inte ut-\r\nsätts för. Den kan innebära att studier försenas eller\r\ninte blir av, som utrikesministern tog upp i sitt svar.\r\nMen det kan också vara så att en lojal medarbetare i\r\nett företag kan uppleva att hon eller han på grund av\r\nsitt ursprung inte längre kan sköta sitt arbete på sam-\r\nma goda sätt som tidigare. De upplever att de sviker\r\noch inte längre är till samma nytta för sin arbetsgiva-\r\nre.\r\nFör många har det inneburit att ett utanförskap\r\nsom de har känt i det svenska samhället har blivit\r\ntydligare. I något fall har man uttalat att man aldrig\r\ntidigare känt sig annat än som svensk förrän man\r\nmöttes av denna behandling.\r\nI spåren av den 11 september finns det också\r\nmånga svenska medborgare som kan vittna om hur\r\nattityderna till dem och deras ursprungsländer har\r\nförändrats på ett negativt sätt. Därför tycker jag att\r\ndet känns angeläget att vi markerar att svenska med-\r\nborgare oavsett ursprung har samma rättigheter och\r\nskyldigheter och alltid kan påräkna att den svenska\r\nstaten verkar för att de ska behandlas på ett jämlikt\r\noch värdigt sätt.\r\nDet finns långa och starka vänskapsband mellan\r\nUSA och Sverige även om den svenska inställningen\r\ntill amerikansk utrikespolitik de senaste decennierna\r\nmed jämna mellanrum har varit kritisk på olika sätt.\r\nMen det är en vänskap som går över 200 år tillbaka i\r\ntiden. Sverige var ett av de första länderna, kanske\r\ndet första landet, som erkände den nya statsbildning-\r\nen USA.\r\nVi har som sagt haft olika synpunkter när det gäl-\r\nler utrikespolitik i USA och Sverige. Ofta har den\r\nsvenska inställningen varit välgörande och riktig,\r\nenligt mitt sätt att se det. Banden mellan våra länder\r\när dock fortfarande starka - beroende på migration,\r\nberoende på kulturutbyte och beroende på handel. Det\r\nborde vara möjligt för två stater med så starka vän-\r\nskapsband att diskutera hur man undviker att diskri-\r\nminera varandras medborgare utan att inkräkta på\r\nlandets självbestämmanderätt om vem som ska få\r\ninvandra i landet eller komma in i landet och vistas\r\ndär.\r\nJag hoppas att utrikesministern ställer sig positiv\r\ntill att föra sådana samtal med lämpliga amerikanska\r\nsamtalspartner.</pre><pre>Anf.  98  Utrikesminister ANNA LINDH (s):\r\nFru talman! Jag kan till fullo hålla med om i prin-\r\ncip varenda stavelse från Gunnar Nordmark.\r\nProblemet är, som jag beskriver i svaret, att USA i\r\ndet här fallet har rätt att diskriminera. De har rätt att\r\nhantera viseringsregler och inreseregler som de vill.\r\nInte desto mindre är det olämpligt när människor\r\nupplever att de faktiskt blir diskriminerade; det har\r\ninte bara Sverige framfört utan också andra EU-\r\nländer. Tyvärr har USA hittills inte ansett att man kan\r\nlyssna på klagomålen från de individer och länder\r\nsom har klagat på denna diskriminering. Vi får väl\r\nhoppas att vi ändå ser en förändring för framtiden.</pre><pre>Anf.  99  GUNNAR NORDMARK (fp):\r\nFru talman! Det gläder mig att utrikesministern\r\noch jag är så pass överens som vi är i den här frågan.\r\nSamtidigt tror jag att det är viktigt, även om USA har\r\nden inställning man har, att vi så ofta vi kan aktuali-\r\nserar de synpunkter vi har. Det är viktigt för svenska\r\nmedborgare oavsett bakgrund att känna att man har\r\nden svenska statens stöd i att man ska behandlas på\r\nett jämlikt sätt.\r\nJag tror också att det är viktigt att vi visar för\r\nUSA att vi har den här inställningen, att vi som i\r\ngrunden vänskapligt sinnad nation tycker att männi-\r\nskor ska kunna flytta under jämlika och riktiga former\r\nmellan USA och Sverige eller resa in i respektive\r\nland.</pre><pre>Anf.  100  Utrikesminister ANNA\r\nLINDH (s):\r\nFru talman! Jag vill tacka Gunnar Nordmark för\r\ninterpellationen. Jag tror att detta är den sorts signaler\r\nsom det är viktigt att få fram. Vi har också fått infor-\r\nmation om att man kommer att ha som princip att alla\r\nmedborgare ska behandlas lika oavsett födelseort. Vi\r\nfår hoppas att de amerikanska myndigheterna också\r\nkommer att följa den principen så att vi slipper det\r\nhär problemet i framtiden, även om det i vad vi sett\r\nhittills har funnits många exempel på det som Gunnar\r\nNordmark lyfter fram.</pre><pre>Anf.  101  GUNNAR NORDMARK (fp):\r\nFru talman! Då får jag väl än en gång tacka för\r\nsvaret. Ett av syftena med interpellationen var väl\r\nockså just att dessa signaler skulle komma fram.</pre><pre>Överläggningen var härmed avslutad.</pre><pre>7 §  Svar på interpellation 2002/03:231 om ar-\r\nbetsbelastningen för högskolans lärare</pre><pre>Anf.  102  Utbildningsminister THOMAS\r\nÖSTROS (s):\r\nFru talman! Torsten Lindström har frågat mig vil-\r\nka åtgärder jag avser att vidta för att dels öka antalet\r\nlärare vid högskolor och universitet, dels möjliggöra\r\npedagogisk utveckling vid högskolor och universitet.\r\nMellan 1997 och i år har regeringen avsatt resur-\r\nser för närmare 100 000 nya och fullt finansierade\r\nutbildningsplatser. Den totala ökningen av anslagen\r\nför expansionen av den grundläggande högskoleut-\r\nbildningen ligger på mer än 6 miljarder kronor, inklu-\r\nsive studiestöd.\r\nJag vill vidare erinra om att nuvarande resurstill-\r\ndelningssystem för högre utbildning kännetecknas av\r\nen hög grad av decentralisering. Grunden för tilldel-\r\nningen är just antalet studenter samt hur dessa förde-\r\nlas på olika utbildningsområden och vad studenterna\r\npresterar. Inom ramen för tilldelade resurser har läro-\r\nsätena stor frihet att själva fördela medel på olika\r\nutbildningar och olika kostnadsslag såsom löner,\r\nutrustning, lokaler och övriga driftskostnader.\r\nEn allmän uppfattning inom högskolevärlden är\r\natt nuvarande resurstilldelningssystem i sina huvud-\r\ndrag fungerar på ett tillfredsställande sätt. Det vore\r\nenligt min mening olyckligt om statsmakterna åter-\r\ngick till att i detalj styra tilldelningen och exempelvis\r\nföreskriva hur många lärare som lärosätet ska anstäl-\r\nla.\r\nUnder första hälften av 1990-talet urholkades de\r\ngenomsnittliga ersättningsbeloppen för helårsstuden-\r\nter och helårsprestationer. En av orsakerna var den\r\nofinansierade expansion av högskolan som ägde rum\r\nunder den dåvarande borgerliga regeringen. En annan\r\norsak var den sanering av statens finanser som blev\r\nnödvändig efter den borgerliga regeringens tid vid\r\nmakten.\r\nUnder senare år har inga besparingar gjorts på er-\r\nsättningsbeloppen; tvärtom har kraftfulla satsningar\r\ngjorts för att stärka kvaliteten inom den grundläggan-\r\nde högre utbildningen. Sålunda har ca 200 miljoner\r\nkronor avsatts för förstärkning av ersättningsbeloppen\r\nför humanistiskt, samhällsvetenskapligt, juridiskt och\r\nteologiskt utbildningsområde samt ca 200 miljoner\r\nkronor för vårdutbildningarna. Dessa satsningar har\r\ngett möjlighet till anställning av flera lärare. Ur denna\r\nsynpunkt blir uppföljningen av lärarrekryteringen\r\n2002 och 2003 av stort intresse.\r\nEn förutsättning för att säkra tillgången på lärare i\r\nhögskolan är en expanderande forskarutbildning. Jag\r\nvill därför framhålla att antalet examinerade i fors-\r\nkarutbildningen fördubblats under de senaste tio åren.\r\nRegeringens ambition är att åter fördubbla examina-\r\ntionen i forskarutbildningen.\r\nJag delar Torsten Lindströms uppfattning att de\r\nsignaler som kommer från universitet och högskolor\r\nom lärarnas arbetssituation är oroväckande. Här är\r\nden arbetsmiljö som lärosätena kan erbjuda av stor\r\nbetydelse. De anställdas arbetsmiljö är en för lärosä-\r\ntenas ledningar angelägen fråga att arbeta aktivt med.\r\nHäri ingår också att ge lärarna möjlighet att utveckla\r\nsin pedagogik.\r\nVikten av en pedagogisk utveckling har av rege-\r\nringen framhållits i propositionen Den öppna hög-\r\nskolan och återspeglas i de mål för högskoleverksam-\r\nheten som regeringen fastställt. Enligt regleringsbre-\r\nvet för 2003 ska universitet och högskolor arbeta\r\naktivt med undervisningens förnyelse och det peda-\r\ngogiska utvecklingsarbetet. De ska på egen hand eller\r\ntillsammans med andra lärosäten utveckla och erbju-\r\nda utbildning i högskolepedagogik bland annat för\r\nalla anställda lärare som saknar sådan utbildning.\r\nResultatet ska återrapporteras i lärosätenas årsredo-\r\nvisningar.\r\nFör att stödja den pedagogiska utvecklingen har\r\nregeringen för 2002 tilldelat lärosätena 10,6 miljoner\r\nkronor för pedagogisk utbildning av lärare. Härutöver\r\nhar extra medel tillförts vissa universitet och hög-\r\nskolor för särskilda insatser, och Rådet för högre\r\nutbildning har fått i uppdrag att stödja lärosätenas\r\narbete med att utveckla högskolepedagogisk utbild-\r\nning.\r\nSåväl arbetsmiljön för anställda och studenter vid\r\nuniversitet och högskolor som den pedagogiska för-\r\nnyelsen i den högre utbildningen är viktiga delar av\r\ndet kvalitetsarbete som regeringen initierade under\r\nden förra mandatperioden. Jag kan försäkra Torsten\r\nLindström att dessa och andra kvalitetsutvecklande\r\nfrågor står högt på regeringens agenda även fortsätt-\r\nningsvis.</pre><pre>Anf.  103  TORSTEN LINDSTRÖM (kd):\r\nFru talman! Jag vill allra först tacka utbildnings-\r\nministern för svaret på min interpellation.\r\nEn nyckel till framtiden är utbildning och fram-\r\ntidstro. Fler behöver få tillgång till den högre utbild-\r\nningen, och den högre utbildningen måste känneteck-\r\nnas av kvalitet.\r\nI dag finns det orsak att vara allvarligt bekymrad.\r\nDet märks inte minst vid alla besök vid landets läro-\r\nsäten. Signalerna är entydiga. På många lärosäten har\r\nvi överfulla studiesalar och lärare som går på knäna,\r\npå andra lärosäten tomma platser som kunde ha an-\r\nvänts bättre för att möta den efterfrågan och de behov\r\nsom finns. Högskolorna och universiteten har de\r\nsenaste åren utvecklats, och riskerar att i än högre\r\ngrad utvecklas, till utbildningsfabriker där korvstopp-\r\nning står högt i kurs.\r\nDetta, fru talman, visar vad de senaste årens hög-\r\nskolepolitik lett till. Högskolans lärare bränner ut sig\r\nsjälva för att inte studenterna ska bli lidande av sys-\r\ntemfelen. Utbyggnaden av antalet platser har inte\r\nföljts av motsvarande resursförstärkningar. Priset för\r\ndetta betalas varje dag i vardagen av studenter och\r\nlärare.\r\nDen senaste statistiken från Högskoleverket visar\r\natt antalet helårsstudenter sedan mitten av 1990-talet\r\nökat med 25 % medan antalet lärare bara ökat med\r\n13 %. Många lärare har långa arbetsveckor - 48 tim-\r\nmar är en normal arbetsvecka för en vanlig lärare.\r\nFyra av fem lärare arbetar övertid. Tre av fem jobbar\r\npå lördagar och söndagar. Tre av fem jobbar i stället\r\nför att sjukskriva sig. Fler vill forska men hindras av\r\nkrångliga och otillräckliga system för tilldelning av\r\nforskningsmedel. Sjukskrivningarna blir alltfler, och\r\nutbrändhetens farsot sprider sig.\r\nDetta, fru talman, är vad som nu har dragit fram\r\npå våra lärosäten, på personalens och studenternas\r\nbekostnad.\r\nVi kristdemokrater är glada över att högskolan\r\nväxer. Det var därför vi medverkade till trendbrottet i\r\n1990-talets början och tillsammans med andra partier\r\ninledde de stora och banbrytande satsningarna på\r\nhögskolans utbyggnad. Det behövs för att klara det\r\nkunskapssamhälle som vi är och blir en del av. Men\r\nvi har varnat för en alltför snabb och orealistisk ut-\r\nbyggnad och framför kvantitet faktiskt värnat kvali-\r\ntet.\r\nDet behövs fler lärare vid landets lärosäten. För\r\natt bidra till det behövs fler insatser. Vi kristdemo-\r\nkrater valde i vår budget att satsa mer pengar på\r\ngrundutbildning, forskning och kvalitetsförbättringar.\r\nVi vill också se en garanti i varje kursplan för vilken\r\ngrad av undervisning som är att vänta under en kurs.\r\nDet handlar om kvalitet.\r\nVad säger då regeringen? Ja, fru talman, det är\r\ningen brist på ord. Ministerns svar är fullt av ord och\r\nfagra förhoppningar. Men som så ofta i regeringens\r\npolitik, kanske i synnerhet utbildningspolitiken, följs\r\ninte orden av handling. Det är ju lovvärt att ministern\r\ndelar min uppfattning att signalerna om arbetsmiljön\r\nför högskolans lärare är oroväckande. Men det räcker\r\ninte. Ministern måste också reagera och agera.\r\nMin fråga till utbildningsministern, fru talman, är:\r\nVad tänker ministern göra konkret för att sätta stopp\r\nför nedslitningen av högskolans lärare och i stället\r\nsatsa på fler lärare och kvalitet för vår personal och\r\nför våra studenter?</pre><pre>Anf.  104  Utbildningsminister THOMAS\r\nÖSTROS (s):\r\nFru talman! Det är ibland festligt att lyssna på\r\nKristdemokraterna i de utbildningspolitiska debatter-\r\nna. Faktum är att Kristdemokraterna under ganska\r\nmånga år agerat som ett slags släpankare i utbild-\r\nningspolitiken, ständigt med förslag om mindre an-\r\nslag än övriga partier, ständigt med förslag på ned-\r\ndragningar av initiativ, inte minst när det gällt ut-\r\nbyggnaden, en stadig röst för att inte bygga ut hög-\r\nskolan. Efter hand anpassar man sig naturligtvis. Man\r\nser vad högskoleutbyggnaden har betytt för de stu-\r\ndenter som har fått möjlighet att läsa vidare, för de\r\nbygder som har fått chansen till en helt ny utveckling\r\ntack vare att man har fått minst en stark högskola i\r\nvarje län. För landets framtid spelar högskolan väldigt\r\nstor roll.\r\nVi är inne i en period av unika satsningar på hög-\r\nskolan, inte som i början av 90-talet en expansion\r\nutan att pengar följde med utan här är det en expan-\r\nsion som faktiskt hittills inneburit 6 miljarder kronor\r\nmer av skattemedel till högskolan. Det är en väldigt\r\nviktig period av utbyggnad, fullt finansierad. Det är\r\nklart att en sådan snabb utveckling ställer högskolan\r\ninför svåra utmaningar. Det är klart att det innebär att\r\nvi också är i behov av en lugnare period framöver,\r\ndär högskolelärarna känner att de har ett beting som\r\ngår att arbeta med.\r\nDet är intressant att titta på Lärarspegeln. Man\r\nfrågar lärarna hur de uppfattar sitt yrke. Att vara lära-\r\nre i den svenska högskolan är ett yrke som står sig\r\nmycket väl i förhållande till andra yrken. Det är en\r\ntuff uppgift, men svaren tyder också på att vi har\r\nväldigt många lärare som i hög grad är engagerade i\r\nsitt arbete, uppskattar sitt arbete, den frihet som finns\r\ni det och det engagemang som man får av att träffa\r\ninte minst unga människor som vill studera vidare.\r\nDet finns en väldigt stark uppskattning av arbetet som\r\nhögskolelärare.\r\nJag tycker att det är viktigt att vi stärker de ämnen\r\nsom har minst antal lärartimmar, om vi formulerar\r\noss så. I praktiken handlar det om att se till att vi får\r\nfler seminarier, fler mindre föreläsningar, mer av\r\ndiskussioner mellan studenter och lärare. Det är vik-\r\ntigt för lärarna, och det är kolossalt viktigt för stu-\r\ndenterna. Det är viktigt för den akademiska miljön.\r\nDärför är det med tillfredsställelse som vi nu har\r\nmöjlighet att satsa extra just på humaniora och sam-\r\nhällsvetenskap. Förutom de vanliga uppräkningarna\r\nökar ersättningen per student med ungefär 7 % för att\r\nman ska få de mindre sammanhangen och de intensi-\r\nva diskussioner som kan komma ur detta och därmed\r\nen starkare bildning.\r\nSverige har höga ambitioner. Vår kostnad per stu-\r\ndent ligger i topp i OECD om vi jämför oss med de\r\nflesta andra länder. Om Torsten Lindström åker ned\r\ntill kontinenten och tittar på hur det kontinentala\r\nsystemet fungerar finner han att det är mycket stora\r\ngrupper. En svensk högskola har mycket små grupper\r\njämfört med den kontinentala modellen. Där är\r\nmycket stor utslagning redan på grundnivån. Själva\r\nidén är att börja med stora grupper så att man kan\r\nvaska fram de duktigaste som får gå vidare. Vår mo-\r\ndell är ju helt annorlunda. Man ska ta hand om stu-\r\ndenterna, se till att de får en relation till lärarna. Då är\r\ndet viktigt att vi också kan öka ersättningen per stu-\r\ndent.\r\nVad gör då Kristdemokraterna i senaste budgeten?\r\nMan har inget intresse av att skapa en öppen högsko-\r\nla. Rekryteringsinsatser tar man bort pengar från, 40\r\nmiljoner. Man minskar utbyggnaden med 60 miljo-\r\nner. Ni halverar ersättningen per student vid Nätuni-\r\nversitetet och plockar därmed in 80 miljoner. Så här\r\nkan man hålla på när man skärskådar Kristdemokra-\r\nternas politik. Inga nya initiativ, ingen förnyelse,\r\ningen förändring - ett släpankare i högskolepolitiken.\r\nMen om Torsten Lindströms interpellation antyder en\r\nförändring är han hjärtligt välkommen.</pre><pre>Anf.  105  TORSTEN LINDSTRÖM (kd):\r\nFru talman! Socialdemokraterna har haft åtta år på\r\nsig i regering. Blir det inte en smula tröttsamt för\r\nutbildningsministern att ideligen börja prata om något\r\nannat än sin egen politik bara för att avleda uppmärk-\r\nsamheten. Det är en ganska vanlig socialdemokratisk\r\ntaktik att börja tala om något annat än diskussionen\r\nhandlar om. Som vanligt, fru talman, är det inte sär-\r\nskilt mycket att bry sig om när den här typen av på-\r\nståenden kommer. Det som är intressant, fru talman,\r\när att det visar på att det finns en skillnad mellan\r\nregeringens ord och den verkliga politik som förs.\r\nGår vi in och läser Lärarspegeln och tittar på vad\r\nhögskolans och universitetens lärare säger hittar vi att\r\ndet är många som trivs på jobbet, javisst. Men de som\r\ntrivs är också de som får uppleva en frihet, som får\r\nuppleva en dräglig arbetssituation, drägliga förutsätt-\r\nningar. Men även de, ja, faktiskt det stora flertalet,\r\npekar på den oerhört stora arbetsbördan, en arbets-\r\nbörda som försvåras av att många upplever att för-\r\nkunskaperna hos studenterna försämrats, vilket ytter-\r\nligare spär på arbetsbördan, ytterligare försvårar ar-\r\nbetssituationen. Många lärare uttalar att man vill\r\nutveckla sin pedagogiska kompetens, men det saknas\r\ndet i dag i hög grad möjlighet till. Det är besvärande\r\neftersom inte minst studenterna ofta efterlyser den\r\ntypen av insatser.\r\nVi kristdemokrater har noterat de här signalerna.\r\nSom ett tecken på det lägger vi betydligt mer pengar\r\nän regeringen och deras stödpartier klarar av just på\r\natt stärka grundutbildningen, just att stärka antalet\r\nlärare vid våra lärosäten. Det här är en fortsättning av\r\nnär vi i början av 1990-talet i den borgerliga rege-\r\nringen började satsa och bygga ut högskolan, tvärt\r\nemot den socialdemokratiska 80-talspolitiken som\r\nhade skurit ned och minskat på högskolan. Skillna-\r\nden, fru talman, har vi fått se kvitto på de senaste åtta\r\nåren när socialdemokratin styrt. Den socialdemokra-\r\ntiska regeringspolitiken har inte varit riktigt förankrad\r\ni verkligheten, och priset för det betalas av lärarna\r\noch i förlängningen givetvis av studenterna. Det be-\r\ntalas i förlängningen av en försämrad kvalitet. Och\r\ndet är ett pris som drabbar hela samhället.\r\nFru talman! Det behövs insatser för att stärka\r\nkvaliteten. Vi behöver fler lärare i högskolan. Jag är\r\nbekymrad när jag ser hur antalet forskarstuderande\r\nminskar, inte minst inom humaniora, samhällskun-\r\nskap och medicin. Jag är bekymrad när jag vet att\r\ntrots att utbildningsministern gärna slår sig för bröstet\r\noch talar om hur mycket Sverige satsar på forskning\r\när ju merparten av forskningsanslagen faktiskt inte\r\nfrån staten utan från det privata näringslivet, och där\r\nsjunker anslagen just nu. Det här kräver faktiskt mo-\r\ntinsatser. Det här kräver moteld. Det kräver en aktiv\r\nregeringspolitik, inte passivitet med bara ord.\r\nFru talman! Min fråga till utbildningsministern\r\nkvarstår trots allt: Vilka insatser kommer regeringen\r\natt vidta för att stärka kvaliteten, öka antalet lärare\r\noch se till att vi får en dräglig arbetssituation för lan-\r\ndets lärare och studenter vid de olika lärosätena?</pre><pre>Anf.  106  Utbildningsminister THOMAS\r\nÖSTROS (s):\r\nFru talman! Jag förstår inte riktigt vad Torsten\r\nLindström menar med förankrad i verkligheten. Är\r\ndet att föredra det som du själv lyfter fram, nämligen\r\natt expandera högskolan utan att tillföra resurser - det\r\nvar det du lyfte fram som den stora bedriften i början\r\nav 90-talet - än att bygga ut högskolan med ersätt-\r\nning för varenda ny student som kommer till? Jag\r\nföredrar det senare. Det har också kostat mycket\r\nresurser, 6 miljarder kronor. Vi ska komma ihåg att vi\r\när ett av de länder i världen, kanske det land i värl-\r\nden, som satsar allra mest på utbildning, per capita\r\noch som andel av BNP.\r\nVi har varit väl värda alla de pengar det har\r\nhandlat om. Det har faktiskt inneburit en revolution i\r\ndet svenska samhället. Att gå vidare till högskolan är\r\ni dag, till skillnad mot Torsten Lindströms idealperi-\r\nod, någonting som börjar bli ganska vanligt. Den\r\nperiod som Torsten Lindström pekar på gick ungefär\r\n20 % av en årskull vidare till högskolan. Vi hade de\r\nstora universiteten, och vi hade några små och svaga\r\nhögskolor. I dag går nästan 50 % av en årskull vidare\r\ntill högskolan. Vi har byggt upp nya, starka högsko-\r\nlor, minst en i varje län. Det är en stor samhällsför-\r\nändring, som jag inser att Kristdemokraterna har svårt\r\natt förlika sig med men som jag känner en väldig\r\nstolthet över.\r\nDet råder inget tvivel om att det har varit en tuff\r\nperiod för högskolelärarna. De har blivit många fler.\r\nHögskoleverket kom med en rapport i somras som\r\ntydde på 10 000 fler lärare. Det har varit ett mycket\r\nexpansivt område, men det har också inneburit en\r\nanspänning på varje högskola. Det är därför det är så\r\nviktigt att nu när utbyggnaden på 6 miljarder har\r\nfullföljts har vi chansen att stärka kvaliteten genom\r\natt öka ersättningen per student. Det gör vi från en\r\nnivå där Sverige ligger bland de länder som betalar\r\nmest per student i OECD-området. Det är viktigt för\r\natt få den kvalitet vi eftersträvar. Det är relationen\r\nmellan lärare och studenter som är viktig. Det under-\r\nlättar ett bra arbetsmiljöarbete.\r\nDet är också viktigt att när vi öppnar högskolan,\r\nbygger en högskola som tar emot nya grupper, att vi\r\ninser att det behövs en pedagogisk förnyelse inom\r\nhögskolan. Där önskar jag att Torsten Lindström\r\nockså hade ett engagemang. Det behövs möjlighet till\r\nvidareutbildning, ett ledarskap i högskolan som gör\r\natt högskolelärare känner att de har chansen att ut-\r\nvecklas under hela deras yrkesliv.\r\nVi har tagit viktiga steg. Från och med förra året\r\ngår det inte att anställas som högskolelärare i svensk\r\nhögskola utan att ha pedagogisk utbildning. Det gör\r\natt vi nu har en mycket stor aktivitet på våra högsko-\r\nlor. Man satsar på att erbjuda pedagogisk utbildning,\r\nutveckla det pedagogiska innehållet i utbildningen,\r\nvilket stärker lärarnas ställning. Det är ett exempel på\r\nhur vi under utbyggnaden, med kvalitetssatsningarna,\r\nockså driver på innehållet i att vara högskolelärare.\r\nHär ingår också möjligheten till forskning. Den är\r\nviktig. Alla högskolelärare ser det inte som sin upp-\r\ngift. Men många göra det, och de ska ha rätt och\r\nmöjlighet till det. Men vi måste också erbjuda den\r\npedagogiska vägen att gå vidare och känna sig stärkt i\r\nsin yrkesroll och utvecklas.\r\nDet är roligt att det generationsskifte som vi har\r\nframför oss är underbyggt av att det är så många som\r\nhar doktorerat och tagit licexamen. Det är inte antalet\r\nforskarstuderande som är det viktiga, utan det är\r\nantalet som disputerar som är det viktiga. Där ser vi\r\nen fortsatt mycket kraftig och fin utveckling: en för-\r\ndubbling på tio år, etta i världen tillsammans med\r\nSchweiz på antalet disputationer i vårt samhälle. Det\r\nska vi min själ vara stolta över, men vi måste fortsätta\r\natt locka fler till forskarutbildningen. Där har vi\r\nframtidens lärare, och det borde Kristdemokraterna\r\nfundera över.</pre><pre>Anf.  107  TORSTEN LINDSTRÖM (kd):\r\nFru talman! Fortfarande har utbildningsministern\r\ninte svarat på frågan i interpellationen. Vilka åtgärder\r\ntänker regeringen vidta för att stärka kvaliteten och\r\nöka antalet lärare i högskolor och universitet? Jag\r\nnoterar till min tillfredsställelse utbildningsministerns\r\nengagemang för pedagogisk förnyelse. Innan jag hade\r\nförmånen att få inträda i denna kammare och börja\r\nsamtala med ministern var min profession att utbilda\r\njust lärare, bland annat vid högskolor och universitet.\r\nDet gläder mig att utbildningsministern har det enga-\r\ngemanget.\r\nUtbildningsministern har inte pekat på några som\r\nhelst lösningar för de problem som finns i dag. Tvärt-\r\nom! När det gäller den långsiktiga tillväxten av lärar-\r\nkåren, forskarutbildningen, ser vi i dag både ett sjun-\r\nkande antal forskarstuderande inom flera områden,\r\nhumaniora, samhällsvetenskap, medicin, och vi ser\r\neffekterna av den förändring som gjordes i antag-\r\nningen till forskarutbildningen för några år sedan av\r\nregeringen. Vi ser inte bara detta, vi ser att möjlighe-\r\nterna för nya doktorer att ytterligare kvalificera sig\r\nblir färre, att få befattningar som forskarassistenter\r\noch liknande. De blir allt sämre. Det går inte ihop\r\nmed en långsiktig utvecklingspolitik för våra lärosä-\r\nten. Orden stämmer inte med handlingen. Sedan kan\r\nutbildningsministern berömma sig över antalet dokto-\r\nrer, men vi ska komma ihåg att det tar ett antal år att\r\nbli doktor. Därför är det först nu vi kan se på antalet\r\nforskarstuderande vad vi har att vänta oss framöver,\r\nnämligen färre forskarexamina.\r\nFru talman! Utbildningsministern har ännu inte\r\nsvarat på frågan: Vad tänker regeringen göra för att\r\nöka antalet lärare och därmed värna kvaliteten inom\r\nhögskolan? Jag tycker, fru talman, att utbildningsmi-\r\nnistern är skyldig att ge det svaret till våra lärare och\r\nstudenter vid landets lärosäten.</pre><pre>Anf.  108  Utbildningsminister THOMAS\r\nÖSTROS (s):\r\nFru talman! Torsten Lindström kan väl anstränga\r\nsig något för att lyssna på svaren han får på sin inter-\r\npellation. Det blir en meningslös diskussion om man\r\nstänger igen öronen strax efter det att man har fått\r\nsvaret.\r\nJag välkomnar om Kristdemokraterna börjar till-\r\nfriskna i synen på högskolan. Kristdemokraterna har\r\nunder ganska lång tid varit ointresserat av utveckling-\r\nen och hela tiden haft lägre ambitioner än till och med\r\nsina borgerliga vänner. Det skulle vara välkommet\r\nom det Torsten Lindström säger tyder på att en om-\r\nsvängning skulle vara på gång. Men det märks inte\r\nannat än i orden. Det liknar när Kristdemokraterna\r\ntalar om reformer i studiemedelssystemet, reformer i\r\nforskningen och i utbildningen. När man tittar i ta-\r\nbellerna visar det sig att det handlar om besparingar\r\noch försämringar.\r\nTa till exempel diskussionen om den öppna hög-\r\nskolan. Med den förankring som Kristdemokraterna\r\nhar i kommunvärlden är det förvånande att det är så\r\nlite engagemang för att knäcka den sociala snedre-\r\nkryteringen, att öka den etniska mångfalden. I stället\r\nsparar man på initiativen, drar undan allt som heter\r\ndistansutbildning, decentraliserad utbildning, peda-\r\ngogisk förnyelse, nya rekryteringsinsatser. Där gör\r\nman sina besparingsinsatser i budgeten. Då blir det\r\nsvårt att påstå att man driver på för en förnyelse av\r\nhögskolan.\r\nDet kommer en möjlighet till hösten med ytterli-\r\ngare budgetar. Jag ska med stor uppmärksamhet följa\r\nKristdemokraternas utveckling.\r\nSjälv är jag fullt engagerad i att just se till att vi\r\nhar resurser för utbyggnad. De resurserna används till\r\natt anställa lärare. Lärarna hämtar vi bland våra dis-\r\nputerade. Andelen disputerade har ökat något, vilket\r\när positivt. Det tyder på att det i dag finns en fin pro-\r\nduktion av disputerade i olika ämnen. Det var också\r\nvad Sveriges Universitetslärarförbund konstaterade\r\nnär man gjorde sin översikt häromåret. Vi ser just nu\r\nut att klara försörjningen, men om vi ska klara den i\r\nframtiden behövs det ännu fler som disputerar vid\r\nvåra lärosäten.</pre><pre>Överläggningen var härmed avslutad.</pre><pre>8 §  Svar på interpellation 2002/03:233 om skol-\r\nskjuts</pre><pre>Anf.  109  Utbildningsminister THOMAS\r\nÖSTROS (s):\r\nFru talman! Else-Marie Lindgren har frågat mig\r\nvad jag tänker göra för att hitta en lösning på den\r\nuppkomna situationen och vägleda kommunerna i\r\nfrågan om rätten till skolskjuts.\r\nRätten till skolskjuts regleras i 4 kap. skollagen\r\n(1985:1100). Där anges att hemkommunen är skyldig\r\natt sörja för att det för eleverna i grundskolan anord-\r\nnas kostnadsfri skolskjuts, om sådan behövs med\r\nhänsyn till färdvägens längd, trafikförhållanden,\r\nfunktionshinder hos en elev eller någon annan sär-\r\nskild omständighet. I skollagen görs vissa inskränk-\r\nningar i kommunens skyldighet, bland annat i fråga\r\nom elever som väljer att gå i en annan grundskola än\r\nden som kommunen annars skulle ha placerat dem i\r\nom något önskemål om en viss skola inte hade fram-\r\nställts.\r\nNär det gäller tillämpningen av skollagens be-\r\nstämmelser gäller, i enlighet med den decentralisera-\r\nde ansvarsfördelning som riksdagen slagit fast för\r\nskolområdet, att kommunerna själva inom lagens\r\nramar har att avgöra hur bestämmelserna närmare ska\r\ntillämpas. Bestämmelserna om skolskjuts har prövats\r\nrättsligt ett antal gånger - både av Skolverket som\r\ntillsynsmyndighet och av förvaltningsdomstolar.\r\nRegeringsrätten meddelade i december 2002 en dom\r\nom skolskjuts vid växelvis boende (mål nr 6856-\r\n2001). Domstolen gjorde där den bedömningen att en\r\ntillämpning av skollagen som innebar att rätten till\r\nkostnadsfri skolskjuts vid växelvis boende var be-\r\ngränsad till resor mellan den bostad där barnet var\r\nfolkbokfört och skolan, framstod som stridande mot\r\nprincipen om en kostnadsfri utbildning.\r\nSkollagskommittén har i sitt betänkande SOU\r\n2002:121 Skollag för kvalitet och likvärdighet beträf-\r\nfande skolskjuts föreslagit att skollagens bestämmel-\r\nser bör preciseras så att det klart framgår att endast en\r\nbostadsadress ska ligga till grund för bedömningen av\r\nrätten till skolskjuts. Kommitténs förslag är nu ute på\r\nremiss, och propositionsarbetet kommer att påbörjas\r\ntill hösten.\r\nJag håller med Else-Marie Lindgren om att rätten\r\ntill kostnadsfri skolskjuts är en viktig förutsättning för\r\natt rätten till utbildning ska kunna tillgodoses och att\r\nskolplikten ska kunna fullgöras.\r\nJag har också förståelse för att möjligheten till\r\nväxelvis boende underlättas av att skolskjuts tillhan-\r\ndahålls från båda föräldrarnas hem. En långtgående\r\nskyldighet för kommunerna att erbjuda kostnadsfri\r\nskolskjuts skulle dock kunna medföra stora ekono-\r\nmiska konsekvenser för enskilda kommuner. Rege-\r\nringsrättens dom från december 2002 avser hur nu\r\ngällande bestämmelser ska tolkas medan Skollags-\r\nkommitténs betänkande innehåller förslag om hur\r\nbestämmelserna i framtiden ska utformas. Som stats-\r\nråd kan jag inte gå in och styra över hur kommunerna\r\nska tillämpa gällande lagstiftning. Jag vill nu avvakta\r\nremissbehandlingen av Skollagskommitténs förslag.\r\nDärefter kommer jag att ställning till vilka åtgärder\r\nsom kan behöva vidtas.</pre><pre>Anf.  110  ELSE-MARIE LINDGREN (kd):\r\nFru talman! Först ber jag att få tacka för svaret på\r\nmin interpellation. Jag kan konstatera mellan raderna\r\natt utbildningsministern till viss del håller med om att\r\ndet är ett dilemma som kommunerna står inför.\r\nOmfattningen av kommunernas skyldighet att an-\r\nordna skolskjuts är, som anges i svaret, en skyldighet\r\nenligt skollagen. Och kommunerna råder över sin\r\nplanering av skolverksamheten och över placering av\r\neleverna på olika skolor enligt närhetsprincipen.\r\nKommunerna har i regel föreskrifter för hur detta ska\r\ngå till.\r\nFör att kunna upprätthålla ett system för skol-\r\nskjuts måste de uppgifter som ligger till grund för\r\ndetta vara tillförlitliga och långsiktiga. Folkbokfö-\r\nringsregistret är ju vedertaget och enligt nuvarande\r\nlag grunden för en persons bosättning även i andra\r\nsammanhang. Det blir mycket svårt för kommunerna\r\natt planera sin skolskjutsverksamhet om en elev kan\r\ntänkas bo på flera adresser. Det kanske inte är givet\r\natt det alltid är två adresser det handlar om. Dessutom\r\när det inte alls säkert att det på förhand fastslås var\r\neleven ska hämtas vid skolskjuts.\r\nDet blir alltså oerhört svårt för kommunerna med\r\nplanering, och naturligtvis får det oanade kostnads-\r\nkonsekvenser, som ministern håller med om.\r\nMan kan ställa sig frågan: Om en elev bosätter sig\r\ni en annan kommun och har rätt till skolskjuts, och så\r\nfinns det en annan elev som väljer en annan skola\r\nmen den inte har rätt till skolskjuts, hur funderar\r\nministern i de banorna?\r\nFru talman! I och med Regeringsrättens dom i de-\r\ncember 2002 medgavs skolskjuts vid växelvis boen-\r\nde, och det har nu bildats en rättspraxis. Det betyder\r\natt det i många kommuner nu finns ansökningar, och\r\nvi har också överklaganden när det gäller skolskjuts-\r\ndomar. Redan den 29 januari, bara drygt en månad\r\nefter att domen föll, fanns det i en kommun i södra\r\nSverige hela nio ansökningar. Där handlade det inte\r\nalltid om att man hade gemensam vårdnad, utan man\r\nansökte på grund av att man hade delat boende.\r\nI mitt eget hemlän, Älvsborg - jag kommer från\r\nBorås - har vi en elev som söker från en annan kom-\r\nmun och vill ha skolskjuts till Borås kommun.\r\nDet är ju rättspraxis som råder nu, och det kom-\r\nmer att bli många dyra taxiresor som kommunerna får\r\nbetala. Här kan det i förlängningen också bli tal om\r\nflyg. Vem har sagt att föräldrar som har gemensam\r\nvårdnad alltid kommer att bo i närheten av varandra,\r\näven om det vore önskvärt för barnens skull?</pre><pre>Anf.  111  Utbildningsminister THOMAS\r\nÖSTROS (s):\r\nFru talman! Jag delar Else-Marie Lindgrens upp-\r\nfattning att det här domslutet kan ställa till plane-\r\nringssvårigheter för en kommun och att det kan vara\r\nsvårt att överblicka kostnaderna. Däremot kan jag\r\nsom statsråd inte ge mig in och tolka domen. Det är\r\nicke lämpligt att göra det för ett enskilt statsråd.\r\nNu har vi ett förslag från Skollagskommittén, som\r\nkommer i nästan samma veva som denna dom, som\r\nhandlar om att förändra i lagstiftningen. Det förslaget\r\när ute på remiss. Jag avvaktar med att ytterligare\r\nkommentera detta innan jag har möjlighet att se vad\r\nremissinstanserna säger om det konkreta förslag som\r\nfinns.\r\nJag har också en dialog med kommuner. Jag får\r\nnaturligtvis också kontakt med föräldrar som har\r\nsynpunkter på detta.\r\nDet är en viktig process vi nu går igenom, och un-\r\nder den tid som vi har förslaget ute på remiss har jag\r\ninte mycket att tillägga när det gäller just tolkningen\r\nav domen. Den får nu kommunerna ta till sig och\r\ntolka utifrån sin egen belägenhet.</pre><pre>Anf.  112  ELSE-MARIE LINDGREN (kd):\r\nFru talman! Ministern hänvisar till Skollagskom-\r\nmitténs förslag, som nu är ute på remiss. Såvitt jag\r\nvet har remisstiden också förlängts, så beskedet\r\nkommer inte så snabbt.\r\nUnder tiden kommer kommunerna att få oväntade\r\noch ökade kostnader och även praktiska tillämp-\r\nningsproblem, som jag sade tidigare. Man måste då\r\ntillgodose den utvidgade rätten till skolskjuts.\r\nJag funderar hur man ska hantera de fall som nu\r\nblir rättsprejudikat när det gäller skolskjutsarna, om\r\nministern väljer att följa Skollagskommitténs förslag.\r\nJag tycker att det är det enda riktiga i det här sam-\r\nmanhanget, nämligen att ha som utgångspunkt att\r\nfolkbokföringsadressen ger rätt till skolskjuts. Det här\r\nkan krångla till det, som jag ser det. Hur ska minis-\r\ntern lösa den biten?\r\nFör övrigt ser jag att det kommer att ta ganska\r\nlång tid innan Skollagskommitténs förslag blir en lag.\r\nDet är inte alls säkert att remissinstanserna går på det\r\nhär förslaget i fortsättningen. Är det möjligtvis så att\r\nvi är på väg att få en ny färdtjänst inom skolans ram?\r\nFru talman! Ministern har i sitt svar hänvisat till\r\natt han avvaktar. Han säger också att han inte vill gå\r\nin och styra över kommunerna, att han inte ska utöva\r\nden makten som minister. Det tycker jag är mycket\r\nklokt. Det är klokt i alla sammanhang, men det finns\r\nsammanhang där ministern och andra över huvud\r\ntaget har gått in och styrt väldigt starkt i kommuner-\r\nnas självbestämmande. Här gäller att kommunerna är\r\neniga i skolskjutsfrågan, som jag har förstått, utifrån\r\nKommunförbundets förslag.\r\nLåt det förslag som Skollagskommittén har lagt\r\nfram få gälla, för allas bästa.</pre><pre>Överläggningen var härmed avslutad.</pre><pre>9 §  Anmälan om inkomna faktapromemorior\r\nom förslag från Europeiska kommissionen</pre><pre>Tredje vice talmannen anmälde att följande fak-\r\ntapromemorior om förslag från Europeiska kommis-\r\nsionen inkommit och överlämnats till utskott:\r\n2002/03:FPM52 Minimikrav på utbildning för sjöfolk\r\nKOM(2003 1 till trafikutskottet\r\n2002/03:FPM53 Förslag om inrättande av en europe-\r\nisk nät- och informationssäkerhetsbyrå\r\nKOM(2003)63 till trafikutskottet</pre><pre>10 §  Förnyad bordläggning</pre><pre>Föredrogs och bordlades åter\r\nJustitieutskottets betänkande 2002/03:JuU9</pre><pre>11 §  Bordläggning</pre><pre>Anmäldes och bordlades\r\nMotioner\r\nmed anledning av prop. 2002/03:44 Arbetsmarknads-\r\npolitiken förstärks\r\n2002/03:A3 av Anders G Högmark m.fl. (m)\r\n2002/03:A4 av Erik Ullenhag m.fl. (fp)\r\n2002/03:A5 av Stefan Attefall m.fl. (kd)</pre><pre>Trafikutskottets betänkande\r\n2002/03:TU3 Transportpolitik</pre><pre>Konstitutionsutskottets betänkanden\r\n2002/03:KU21 Frågor om kommunal kompetens\r\n2002/03:KU25 Massmediefrågor</pre><pre>Utbildningsutskottets betänkanden\r\n2002/03:UbU7 Studiemedelsfrågor m.m.\r\n2002/03:UbU8 Elever med funktionshinder</pre><pre>12 §  Anmälan om interpellationer</pre><pre>Anmäldes att följande interpellationer framställts</pre><pre>den 25 mars</pre><pre>2002/03:251 av Marita Aronson (fp) till statsrådet\r\nMorgan Johansson\r\nSocialtjänstlagen och informationsskyldighet\r\n2002/03:252 av Gustav Fridolin (mp) till näringsmi-\r\nnister Leif Pagrotsky\r\nPrivatisering av vattenförsörjning och vattenresurser</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 1 april.</pre><pre>13 §  Anmälan om fråga för skriftligt svar</pre><pre>Anmäldes att följande fråga för skriftligt svar\r\nframställts</pre><pre>den 25 mars</pre><pre>2002/03:717 av Marietta de Pourbaix-Lundin (m) till\r\nmiljöminister Lena Sommestad\r\nVäg 73</pre><pre>Frågan redovisas i bilaga som fogas till riksdagens\r\nsnabbprotokoll tisdagen den 1 april.</pre><pre>14 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 25 mars</pre><pre>2002/03:660 av Rolf Gunnarsson (m) till statsrådet\r\nBerit Andnor\r\nSänkt pension\r\n2002/03:707 av Maria Öberg (s) till statsrådet Ulrica\r\nMessing\r\nPerson- och godstransporter efter Norrlandskusten\r\n2002/03:709 av Elizabeth Nyström (m) till statsrådet\r\nUlrica Messing\r\nHögsta säkerhet vid vägarbete</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 1 april.</pre><pre>15 §  Kammaren åtskildes kl. 19.40.</pre><pre>\r\nFörhandlingarna leddes\r\nav andre vice talmannen från sammanträdets början\r\ntill ajourneringen kl. 16.22 och\r\nav tredje vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}