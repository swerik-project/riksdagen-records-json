{"dokumentstatus":{"dokument":{"hangar_id":"2348203","dok_id":"GQ0930","rm":"2002/03","beteckning":"30","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"30","slutnummer":"0","datum":"2002-12-05 00:00:00","systemdatum":"2005-10-27 12:05:45","publicerad":"2002-12-05 00:00:00","titel":"Riksdagens snabbprotokoll 2002/03:30 Torsdagen den 5 december","subtitel":null,"status":null,"htmlformat":null,"relaterat_id":null,"source":"webbnav","sourceid":"{FB3D092D-731C-44E3-8F9D-782076DC938A}","dokument_url_text":"http://data.riksdagen.se/dokument/GQ0930/text","dokument_url_html":"http://data.riksdagen.se/dokument/GQ0930","dokumentstatus_url_xml":"http://data.riksdagen.se/dokumentstatus/GQ0930","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2002/03:30</div>\r\n<div class=\"sidhuvud_datum\">Torsdagen den 5 december</div>\r\n<div class=\"sidhuvud_klockslag\">Kl. 10.00 - 18.14</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>---------------------------------------------------------------------</pre><pre>1 §  Val av ställföreträdande ombudsman vid\r\nJO-ämbetet</pre><pre>Följande skrivelse hade inkommit:</pre><pre>Till riksdagen\r\nKonstitutionsutskottet har berett frågan om val av\r\nställföreträdande ombudsman vid JO-ämbetet. Vid\r\ndenna beredning har utskottet funnit att förslag bör\r\nlämnas till riksdagen om att utse justitieombudsman-\r\nnen Jan Pennlöv, som avgått med pension fr.o.m. den\r\n1 december 2002, till ställföreträdande ombudsman.\r\nKonstitutionsutskottet föreslår enhälligt att riks-\r\ndagen - för tiden den 1 januari 2003 till den\r\n31 december 2004 - till ställföreträdande ombudsman\r\nvid JO-ämbetet utser Jan Pennlöv.\r\nStockholm den 3 december 2002\r\nPå konstitutionsutskottets vägnar\r\nPer Unckel</pre><pre>Konstitutionsutskottet hade enhälligt föreslagit att\r\nföre detta justitieombudsmannen Jan Pennlöv skulle\r\nutses till ställföreträdande ombudsman vid JO-\r\nämbetet för tiden den 1 januari 2003-31 december\r\n2004.</pre><pre>Kammaren biföll konstitutionsutskottets förslag\r\noch utsåg därmed för tiden 1 januari 2003-\r\n31 december 2004 till</pre><pre>ställföreträdande ombudsman vid JO-ämbetet\r\nJan Pennlöv</pre><pre>2 §  Justering av protokoll</pre><pre>Justerades protokollet för den 29 november.</pre><pre>3 §  Meddelande om ändring i kammarens\r\nsammanträdesplan</pre><pre>Talmannen meddelade att med anledning av fred-\r\nspristagaren Jimmy Carters besök i riksdagen torsda-\r\ngen den 12 december ajourneras kammarens sam-\r\nmanträde kl. 11.15-12.15.</pre><pre>4 §  Meddelande om skriftliga frågor och svar\r\nunder juluppehållet</pre><pre>Talmannen meddelade att skriftliga frågor som\r\nlämnats in efter kl. 10.00 fredagen den 13 december\r\ntill och med kl. 10.00 fredagen den 10 januari skulle\r\nbesvaras senast inom fjorton dagar efter det att frågan\r\nhade framställts.</pre><pre>5 §  Hänvisning av ärenden till utskott</pre><pre>Föredrogs och hänvisades\r\nPropositioner\r\n2002/03:11 till utrikesutskottet\r\n2002/03:17 till lagutskottet</pre><pre>6 §  Aktuell debatt: Svensk påföljdspraxis</pre><pre>Anf.  1  BEATRICE ASK (m):\r\nHerr talman! Det växer fram en vrede och för-\r\ntvivlan bland många människor. I medier och i mejl\r\nde senaste veckorna har frågan spetsats: Vilket värde\r\nhar ett barns liv i det svenska rättsväsendet? Under\r\nflera år har vi upprörts över rapporter om barnmiss-\r\nhandel och de konsekvenser som den får för de barn\r\nsom utsatts för den. Nu måste vi diskutera om kon-\r\nsekvenserna för dem som utövat våldet är rimliga.\r\nVi moderater tycker inte att det är så. I slutbetän-\r\nkandet av Kommittén mot barnmisshandel fick till\r\nexempel den moderata ledamoten Cecilia Magnusson\r\nensam reservera sig eftersom majoriteten inte ville\r\nkritisera de låga nivåer på straffskalan som tillämpas i\r\ndomar om barnmisshandel. I dag är tongångarna -\r\nåtminstone i medierna - annorlunda också från övriga\r\npartier. Det är bra. Men problemet med lindriga på-\r\nföljder är större än så. Domstolarna dömer generellt\r\ntill milda straff för grova våldsbrott.\r\nVi moderater har begärt debatten för att diskutera\r\nutvecklingen när det gäller påföljdspraxis. Den visar\r\natt de straffskalor som finns inte används fullt ut.\r\nRiksdagen, som bär ansvar för lagstiftningen, måste\r\nställa frågan om vi vill att det vanligaste straffet för\r\ngrov misshandel ska vara strax över ett år eller om vi\r\nfaktiskt menar allvar med straffskalan som sträcker\r\nsig från ett till tio år.\r\nTilltron till rättsväsendet är beroende av att med-\r\nborgarnas uppfattning om rätt och fel stämmer med\r\nlagarna och den politik som förs. Att misshandla en\r\nmänniska är ett mycket allvarligt brott, men alltfler\r\nupptäcker att det inte kommer till uttryck i den politik\r\nsom förs. Den fråga som jag har med mig i debatten\r\när enkel: Är regeringen beredd att göra något åt de\r\nmilda straffen för grova våldsbrott?</pre><pre>Anf.  2  Justitieminister THOMAS\r\nBODSTRÖM (s):\r\nHerr talman! Låt mig först säga att det känns bra\r\natt människor runtom i vårt land engagerar sig. Det\r\nvisar att svenskar är ett folk som bryr sig, och det\r\nkänns särskilt bra när det gäller frågor som rör barn.\r\nDet är också bra att det förs en debatt i olika rätts-\r\nfrågor. Dagens debatt kan dock vara lite farlig efter-\r\nsom den handlar om någonting som just nu handläggs\r\ni våra domstolar. Vi måste alltså vara noga med att\r\nföra denna debatt på en generell nivå. Sådana här\r\ndebatter kan lätt utmynna i att det blir ett slags tävlan\r\ni att bry sig mest eller att till och med försöka skapa\r\nsig ett monopol. Sanningen är att ingen, varken här\r\neller någon annanstans, går oberörd förbi när barn far\r\nilla.\r\nLåt oss ha denna debatt på en generell nivå. Det\r\nkan vara bra att se vad vi har gjort och vad andra\r\npartier har föreslagit i aktuella rättsfrågor som berör\r\ndetta.\r\nSer man tillbaka på brottsofferfrågor kan man se\r\natt det har gjorts förbättringar - i stort sett varje år\r\nunder de senaste tio åren. Ändå känner sig brottsoffer\r\nmånga gånger övergivna, och de har en svår situation\r\nutöver det brott de har råkat ut för. Det var just mot\r\ndenna bakgrund som regeringen lade fram förslag till\r\nden brottsofferlag som trädde i kraft förra året. Till-\r\nsammans med Miljöpartiet och Vänsterpartiet slog\r\nregeringen fast att det inte räcker med att vi har bra\r\nlagar om de inte tillämpas på rätt sätt. I den brottsof-\r\nferlagen understryks just vikten av att myndigheter\r\nmåste samarbeta bättre med myndigheter och frivilli-\r\ngorganisationer så att brottsoffer får en tryggare och\r\nsäkrare miljö.\r\nI den brottsofferlagen understryker vi just att be-\r\nmötandet av brottsoffer måste bli bättre hos de olika\r\nmyndigheterna. Det är också därför som regeringen i\r\nregleringsbrev till polis och åklagare har tagit upp\r\nvikten av att prioritera brott mot barn.\r\nI den brottsofferlagen understryker vi också vik-\r\nten av forskning om brottsoffer, som inte ligger så\r\nlångt fram som man kunde ha önskat. Det är just\r\ndärför också regeringen har gett Brottsoffermyndig-\r\nheten ett uppdrag att forska om brottsoffer och sär-\r\nskilt då barn.\r\nDet här är viktigt. Det räcker inte med bra lagar,\r\nutan tillämpningen måste bli bättre. Men det räcker\r\ninte heller med en generell brottsofferlag. Det är en\r\nuppfattning som regeringen har haft, tillsammans\r\nmed andra partier, sedan ett antal år tillbaka. Det var\r\ndärför som regeringen tillsatte den så kallade barn-\r\nmisshandelsutredningen 1998. Det var en parlamenta-\r\nrisk utredning, som bland annat ledde fram till en\r\nenighet om en straffskärpningsgrund när det gäller\r\nvåld mot barn i dessa speciella situationer.\r\nDet är redan i dag praxis - det ska vi slå fast - att\r\ndet ska ge strängare straff när det är fråga om miss-\r\nhandel mot barn. Det visar ett rättsfall från Högsta\r\ndomstolen år 2000, och det visar sig också i lagtex-\r\nten, där man pekar på att det ska vara strängare straff\r\nnär våld sker mot dem som är särskilt utsatta. Nu har\r\nkommittén i enighet - sju partier från Vänsterpartiet\r\ntill Moderaterna - kommit fram till att det här bör\r\npreciseras närmare. Det är just det arbetet som nu\r\npågår.\r\nDet är väl bra att vi har varit överens om det. Om\r\nnu någon skulle försöka frigöra sig från det och för-\r\nsöka ta några partipolitiskt enkla poäng på någonting\r\nsom vi tidigare har varit alldeles eniga om så kan man\r\ninte frigöra sig från tanken att det egentligen inte\r\nhandlar om barnens bästa utan mera är ett uttryck för\r\npolitisk cynism.\r\nLåt oss därför i stället markera den enighet som vi\r\ntillsammans har haft här! Det är inte så ofta som alla\r\nsju partier är eniga i ett slutbetänkande på det sättet.\r\nLåt oss markera det och tillsammans se till så att detta\r\nkommer att bli verklighet - den precisering som gäl-\r\nler och som markerar det extra, särskilda skyddet av\r\nvåra mest utsatta, barnen. Låt oss också fortsätta det\r\narbete som finns i det förslag som kommer att läggas\r\nfram för att öka skyddet av våra barn.\r\nMen det räcker inte. Det räcker naturligtvis inte\r\nbara med en precisering av en straffskärpningsgrund.\r\nVi måste fortsätta arbetet för att öka skyddet för våra\r\nbarn. Vi måste fortsätta att se till att kvaliteten på\r\nbrottsutredningar blir ännu bättre, även om förbätt-\r\nringar har gjorts. Man måste verkligen lägga ned\r\nmycket jobb på det hos polis och åklagare. Vi måste\r\nfortsätta arbetet med att öka expertisen i brottsutred-\r\nningarna så att fler personer som är skyldiga till brott\r\nockså ställs till ansvar för dem.\r\nVi måste också se till så att det blir ännu snabbare\r\nbrottsutredningar. Det är just vikten av snabba brotts-\r\nutredningar när barn är brottsoffer som var bakgrun-\r\nden till den förändring som nu har skett sedan den 1\r\njanuari, nämligen att det ska finnas en brottsofferga-\r\nranti för barn som brottsoffer och att detta ska hand-\r\nläggas särskild skyndsamt.\r\nLåt oss inte heller glömma bort i en sådan här de-\r\nbatt att det naturligtvis inte bara är straff och brottsut-\r\nredningar som det handlar om. Det handlar om bar-\r\nnens sociala miljö. Ska vi ge stöd på allvar till våra\r\nbarn så måste vi arbeta betydligt bredare. Vi måste\r\nfortsätta arbetet med att få tillbaka skolpsykologer,\r\nskolkuratorer och skolpedagoger ute i våra skolor.\r\nDet är just de barn som är särskilt utsatta som behö-\r\nver de här människorna allra mest.\r\nLåt oss också komma ihåg att det är sociala orsa-\r\nker som är grunden till nästan samtliga brott och att\r\ndet bäst bekämpas genom att bekämpa de sociala\r\norättvisorna. Det är på det sättet vi måste göra det -\r\ninte genom någon enstaka åtgärd. Tillsammans med\r\nde åtgärder som jag tidigare har nämnt, med ett batte-\r\nri av åtgärder, kan vi se till att våra barn i allmänhet\r\nfår ett ännu bättre skydd i vårt land, och de som är\r\nsärskilt utsatta i synnerhet.\r\n(Applåder)</pre><pre>Anf.  3  BEATRICE ASK (m):\r\nHerr talman! Det är bra att justitieministern är en-\r\ngagerad när det gäller barnmisshandel, och det är\r\nriktigt att det finns mycket som vi är överens om. Jag\r\nkan försäkra att det inte handlar om att ta några enkla\r\npoäng, för hela den fråga som vi har begärt debatt om\r\när mycket seriös och allvarlig. Jag är också väl med-\r\nveten om vilka gränser riksdagen har när man disku-\r\nterar de här frågorna.\r\nHerr talman! Vi tar inte våldsbrott på tillräckligt\r\nstort allvar i Sverige. Förra året anmäldes 59 461 fall\r\nav misshandel och grov misshandel. 1 644 av dem\r\nledde till en fängelsedom. Det är inte ens 3 %. 51 fall\r\nledde till fängelse i över två år. Det finns i själva\r\nverket ingen större risk för att gärningsmannen ska få\r\nett straff ens över halva maxstraffet. Oddsen är helt\r\npå brottslingens sida. I gärningsmannens perspektiv\r\när det troligare att han helt slipper frihetsberövande\r\nstraff än att han döms till ett par år. Jag vågar påstå\r\natt detta rimmar mycket illa med vad medborgarna\r\nanser både rimligt och nödvändigt.\r\nMen det är inte bara så att det stämmer illa med\r\nden allmänna rättsuppfattningen. Att så få grova brott\r\nlagförs och att straffen blir så milda är dåligt i andra\r\navseenden också. Straffens möjlighet att förebygga\r\nvåld minskas, den tid som allmänheten skyddas kor-\r\ntas ned och möjligheten att åstadkomma kriminalvård\r\nmed kvalitet tillintetgörs.\r\nAnsvaret för den här verkligheten är regeringens\r\noch riksdagsmajoritetens. Skickligt rusar nu justitie-\r\nministern ut i enstaka frågor när upprördheten över\r\nuppmärksammade domar blir påtaglig. Men de milda\r\nstraffen för grova brott är konsekvensen av en med-\r\nveten socialdemokratisk politik som under decennier\r\nhar ifrågasatt långa straff och frihetsberövande över\r\nhuvud taget. Domstolarna dömer efter de beslut som\r\npolitiker har fattat.\r\nDet står till exempel i lagen att domstolen vid val\r\nav påföljd skall fästa avseende för omständigheter\r\nsom talar för lindrigare påföljd än fängelse. Dessa\r\nomständigheter specificeras i sju specifika punkter\r\noch en övrig. Domstolen ska - måste - alltså ta hän-\r\nsyn till dem. Det är en hårdare instruktion från lag-\r\nstiftaren än att man får ta hänsyn till om den dömde\r\nhar gjort sig skyldig till något brott tidigare.\r\nDessutom redovisas ett antal alternativ till fängel-\r\nse: villkorlig dom, samhällstjänst, skyddstillsyn och\r\nelektronisk fotboja. Kort sagt är lagstiftningen utfor-\r\nmad så att fängelse helst ska undvikas om det är möj-\r\nligt, också när det gäller grova våldsbrott.\r\nDen här politiken har kommit till vägs ände. Den\r\när inhuman både mot den som utsatts för våldsbrott\r\noch mot den dömde. Kränkningen av den enskilde\r\nges inte den tyngd som jag tycker att man ska kräva.\r\nVi talar om brott som präglas av särskild hänsynslös-\r\nhet eller råhet, som har varit livsfarliga eller som har\r\ntillfogat offret svår kroppsskada, bestående men eller\r\nallvarlig sjukdom.\r\nDessutom fungerar inte de milda och korta straf-\r\nfen vare sig brottsförebyggande eller för att ge möj-\r\nligheter till en verkningsfull kriminalvård. Det senare\r\när väldigt allvarligt. Vi ser effekterna i höga tal när\r\ndet gäller återfall i brottslighet och fortsatt drogmiss-\r\nbruk.\r\nJustitieministern måste ge besked om hur Social-\r\ndemokraterna ser på de korta och milda straff för\r\ngrova våldsbrott som man får i dag. Stämmer utveck-\r\nlingen när det gäller påföljderna med de intentioner\r\nsom lagstiftaren har? Är det god socialdemokratisk\r\npolitik att man kan få ett lika långt fängelsestraff för\r\natt källsortera sopor fel som för att misshandla en\r\nmänniska grovt? Jag tycker i alla fall att detta är upp-\r\nrörande inkonsekvent.\r\nVi moderater anser att hela påföljdssystemet\r\nmåste ses över - både för att brott och straff ska stå i\r\nrimlig proportion till varandra och för att åstadkom-\r\nma bättre resultat. Våldsbrotten ökar. Det behövs\r\nskärpta straff för vissa brott. Barnmisshandel hör dit.\r\nMen vi vill också skärpa tonen när det gäller gär-\r\nningsmän som har begått grova brott tidigare. Är\r\njustitieministern beredd att medverka till det, eller ska\r\nhan fortsätta med brandkårsutryckningar när medier-\r\nna och folkopinionen reagerar i enstaka frågor?\r\nHerr talman! Det finns anledning att vara bekym-\r\nrad över utvecklingen av det svenska rättssystemet. I\r\ndag talar vi om en viktig del av denna kedja, nämli-\r\ngen lagarna när det gäller våldsbrott och hur de fun-\r\ngerar i praktiken. Den vrede och den upprördhet men\r\nockså uppgivenhet som jag är säker på att vi allihop\r\nhar mött när vi har pratat med människor om det här\r\nmåste vi ta på allvar, liksom de fakta som pekar på\r\nbrister i hur våra beslut fungerar i verkligheten. Det\r\nhandlar inte om längre straff eller fler i fängelse, utan\r\ndet handlar i grunden om att vi ska kunna värna rätts-\r\nstaten och en i alla avseenden human kriminalpolitik\r\nsom har varit, och borde vara också i framtiden, en\r\nsvensk ambition.\r\n(Applåder)</pre><pre>Anf.  4  JOHAN PEHRSON (fp):\r\nHerr talman! Våld i allmänhet och våld mot barn i\r\nsynnerhet är ett omfattande samhällsproblem. Det\r\nbryter mot barnkonventioner, brottsbalkar och inte\r\nminst mot barns ovillkorliga rätt att få vara bara barn.\r\nDenna debatt berör i sin rubrik ett mycket smalt om-\r\nråde vad avser att mäta tillståndet för Sveriges barn.\r\nLåt mig därför ta ett något bredare perspektiv.\r\nTrots att barns ställning har stärkts under årtion-\r\nden tillbaka så kan man alldeles för lätt ännu få\r\nkänslan av att barn inte behandlas som små männi-\r\nskor, utan som små saker. Det är mer av egendom-\r\nsvärde än av människovärde.\r\nI en studie med föräldraintervjuer år 2000 och i\r\nandra mätningar som vi genomförde inom ramen för\r\nKommittén mot barnmisshandel visade det sig att\r\nbarnmisshandel fortfarande förekommer i betydande\r\nomfattning. Barn far illa. När det gäller de allra värsta\r\növergreppen finns det inte ens tecken på att det bru-\r\ntala våldet minskat de senaste 20 åren. Detta borde vi\r\nreflektera över.\r\nTrots insatser av samhället behandlas alltså inte\r\nbarn med respekt. Vi i riksdagen når inte fram i vårt\r\nförebyggande normgivande arbete. Det officiella\r\nSverige är i dag i högtidstalen, inte minst internatio-\r\nnellt, ledande i kampen för barns rättigheter. Men\r\ntrots vårt officiella normsystem far alltså barnen illa.\r\nNationellt är alla myndigheter i dag medvetna om\r\natt barn är egna individer och att barndomen är en\r\nviktig period som formar en människa för hela det\r\nkommande vuxenlivet. Detsamma måste faktiskt\r\nockså sägas om en majoritet av Sveriges föräldrar.\r\nFör visst har barn generellt fått det bättre i Sverige\r\njämfört med många andra länder och även jämfört\r\nmed hur det var tidigare i vårt eget land. Svenska\r\nföräldrar är i dag mer jämställda, mer medvetna och\r\nhyggliga mot barn än förr. Här har inte minst antia-\r\ngalagen haft en avgörande betydelse för påverkan.\r\nMen det är ojämnt fördelat. Det finns alldeles för\r\nmånga barn som i praktiken berövas sin barndom.\r\nVåld och misär blir verklighet. Att bygga pep-\r\nparkakshus med pappa, gå på bio med mamma eller\r\nbara vara tillsammans är och förblir en dröm för\r\nmånga barn. Barn får stryk eller misshandlas, barn\r\nblir inte sedda, barn förnedras, barns utnyttjas och\r\nbarn lever i fattigdom. Allt detta är en brutal verklig-\r\nhet.\r\nMot detta krävs en mängd förebyggande åtgärder.\r\nEn rad sådana har Kommittén mot barnmisshandel\r\npresenterat. Justitieministern har nu i kammaren, så\r\nsent som i tisdags och nu i dag, lovat att dessa förslag\r\nska presenteras innan jul. Det handlar om samverkan\r\nmellan myndigheter, anmälningsplikt för människor\r\nsom arbetar professionellt med barn, hur man ska\r\nutveckla arbetsmetoder inom socialtjänsten och\r\nmycket mer. Vi i Folkpartiet liberalernas riksdags-\r\ngrupp ser verkligen fram emot att de förslagen nu\r\nkommer.\r\nVi ser också fram emot att regeringen, genom\r\njustitieministern, har kommit ut i frågan om straff-\r\nmätning. Det regelverk vi har avseende straffmätning\r\nhar sin bakgrund i 1989 års påföljdsreform. Av denna\r\nframgår tydligt att våld mot skyddslösa och särskild\r\nråhet är försvårande omständigheter och skall vara\r\nstraffskärpande. Det är dock uppenbart otillräckligt.\r\nDärför behövs den ytterligare straffskärpningsgrun-\r\nden som tydliggör att barnmisshandel eller misshan-\r\ndel av närstående barn är särskilt allvarligt. Det är nu\r\nsnart ett och ett halvt år sedan förslaget lämnades\r\növer till regeringen. I förra veckan bestämde man sig.\r\nDet är bra, även om eftertanke ibland verkar kunna gå\r\növer i ren långbänk.\r\nDet måste stå tydligt för var och en som ska döma\r\ni våra tingsrätter, oavsett om det rör sig om juristdo-\r\nmare eller lekmannadomare, att vi lagstiftare i Sveri-\r\nge förordar tydliga straff för våld mot barn. Dessa\r\nmåste på ett relevant sätt också mäta sig med annan\r\nstraffmätning för andra brott, till exempel egendoms-\r\nbrott. Därför bör detta särskilt komma till uttryck i\r\nden lagstiftning justitieministern nyligen utlovat från\r\ntalarstolen. De vägledande praxisfallen från 1992 och\r\n2000 är inte i linje med vad jag tror att en majoritet\r\ntycker är rimligt för att sparka, slå, klämma, binda,\r\nbränna, kväva eller på annat sätt med kraft plåga en\r\nliten människa, ibland med dödlig utgång. Det är mer\r\neller mindre störda människor som begår dessa brott.\r\nI ett retroperspektiv är det ett under att många av dem\r\növer huvud taget får komma i närheten av sitt eget\r\neller andras barn.\r\nDessutom berörs sällan strafflängdens betydelse\r\nför gärningsmannens rehabilitering. Kanske det är\r\ndärför som det i dag, med något undantag, inte finns\r\nnågon bra behandling inom kriminalvården som tar\r\nsikte på våld mot barn eller närstående. Behov av\r\nrehabilitering kan självklart aldrig vara avgörande för\r\nstraffets omfattning, men ett längre straff kan i prak-\r\ntiken vara en förutsättning för att rehabilitering över\r\nhuvud taget ska framstå som meningsfullt.\r\nHerr talman! Det finns mycket att säga om detta.\r\nJag kan avsluta med att säga att 1971 grundades\r\nBRIS. Då upprördes Sverige av ett fall av barnmiss-\r\nhandel med dödlig utgång. En treårig flicka hade\r\nblivit ihjälslagen av sin styvfar för att hon hade kissat\r\npå sig. Modern hade inte ingripit. Det är sorgligt att\r\nhistorien har upprepat sig så många gånger sedan dess\r\ni vårt land.\r\n(Applåder)</pre><pre>Anf.  5  RAGNWI MARCELIND (kd):\r\nHerr talman! Jag är stolt över att bo i ett land där\r\ndet är förbjudet att misshandla, kränka och utnyttja\r\nbarn. Men jag är inte nöjd med att bo i ett land där det\r\nregelmässig döms ut så milda straff för brott mot\r\nbarn, trots att straffskalan ger utrymme för mycket\r\nmer. Vi kan aldrig acceptera våld mot samhällets\r\nmest utsatta - barnen - utan upplever en intensiv\r\nilska och förtvivlan över att detta fortsättningsvis kan\r\nske.\r\nFrågorna måste få ställas, Thomas Bodström. Hur\r\nkan detta hända? Står svensk lagstiftning verkligen på\r\nbarnens sida? Vad är det som gör att straffskalan\r\nutnyttjas så olika vid brott mot barn och vid brott mot\r\nvuxna? Vad är det som gör att de straff och de skade-\r\nstånd som förövaren döms till uppfattas av allmän-\r\nheten som milda i jämförelse med det brott förövaren\r\nhar begått? Kan Thomas Bodström tala om för mig\r\nom han anser att det är rätt proportioner när det gäller\r\ntillämpningen av straffskalan för brott mot barn jäm-\r\nfört med brott mot en vuxen?\r\nI januari år 2000 hade jag en interpellationsdebatt\r\nmed dåvarande justitieminister Freivalds med anled-\r\nning av händelser som då visade på barns utsatthet\r\noch lagens bristfällighet. Hon gav mig lugnande svar.\r\nNu har tiden gått, och barn utsätts fortfarande för\r\nkränkande handlingar och misshandlas till och med\r\ntill döds. Trots alla vackra ord och formuleringar har\r\ningen förändring skett i verkligheten.\r\nMina frågor till Thomas Bodström är: Kan vi lita\r\npå att ministern kommer med alla nödvändiga förslag\r\ntill förändringar för att barn ska ha ett fullt rätts-\r\nskydd? Kommer ministern att verka för att domsto-\r\nlarnas personal får adekvat utbildning och kunskap\r\nför att kunna genomföra förhör och samtidigt ta hän-\r\nsyn till barns intressen?\r\nDen här debatten handlar om svensk på-\r\nföljdspraxis, var på straffskalan domstolarna väljer att\r\nlägga sig och vad det är som bestämmer deras val.\r\nDoktorand Helena Sutorius och professor Christi-\r\nan Diesen från juridiska institutionen vid Stockholms\r\nuniversitet skriver i en expertrapport, Den rättsliga\r\nhanteringen: \"Dagens rättssystem tar inte tillräckligt\r\nhänsyn till barns intressen och den kunskap som finns\r\nom barn.\" Så ger de ett exempel. En 14-årig flicka\r\nförhörs, och i protokollet kan man läsa så här: \"Av\r\nförhöret framgår att Hilda motvilligt svarar på för-\r\nhörsledarens frågor och då mestadels lämnar fåordiga\r\nsvar.\"\r\nDen som vet hur barn fungerar hade inte behövt\r\nfundera på varför Hilda var fåordig efter det hon hade\r\nupplevt. Juristers och nämndemäns uppfattningar om\r\nhur barnen förmår uppträda och berätta används såle-\r\ndes i beskrivningar av deras tillförlitlighet och trovär-\r\ndighet, och detta anser vi inte är acceptabelt.\r\nStraffpåföljder och hur dessa används är mycket\r\nsvåra frågor att diskutera. Vi vill ha självständiga\r\ndomstolar. Samtidigt tycker vi att det är oroande då\r\ndet blir ett för stort gap mellan vad samhällsmedbor-\r\ngarna anser vara ett skäligt straff och vad som döms\r\nut. En orsak till de låga straffen kan vara att kunskap\r\nsaknas om hur man förhör utsatta barn för att få en\r\nkorrekt bild av vad som skett. Eller så måste lagtexten\r\ntydligare ange vad som gäller då brott begås mot\r\nbarn. Oavsett vilket, måste en förändring ske. Ingen\r\nav oss kan acceptera milda domar då barn brutalt\r\nmisshandlas eller kränks. Lagen ska tydligt stå på\r\nbarnens sida.\r\nHur använder domstolarna straffskalan? Vad är\r\ndet som vägleder valet? Det är flera som har nämnt\r\ndet här praxisbeslutet från Högsta domstolen som\r\nbehandlar hur bedömningen ska ske då någon har gett\r\nsig på ett fullständigt värnlöst barn. Den praxisen har\r\nhittills varit vägledande. Men trots det ligger en allt-\r\nför stor del av underrätternas domar i den nedre delen\r\nav straffskalan. Detta är inte i överensstämmelse med\r\ndet allmänna rättsmedvetandet. Jag menar att det\r\ndärmed på sikt drabbar allmänhetens förtroende för\r\nrättsapparaten.\r\nDet finns också en annan aspekt som är viktig att\r\nlyfta fram i debatten, och det är det brottsförebyggan-\r\nde arbetet. Det handlar exempelvis om svensk krimi-\r\nnalvård som saknar resurser för att få till en funge-\r\nrande rehabilitering av de intagna och få dem bort\r\nfrån den kriminella banan. Återfallsfrekvensen är\r\nalltför hög.\r\nFrigivna kommer ut utan att ha behandlats för sin\r\nbenägenhet att till exempel begå brott mot barn.\r\nFör att lyckas med det brottsförebyggande arbetet\r\nmåste vi först stoppa nyrekryteringen av kriminella.\r\nDå behövs en värdegrund som pekar på alla männi-\r\nskors lika värde oavsett om man är barn eller vuxen.\r\nDet måste till en förändring. Debatten om barns\r\nrättssäkerhet måste fortsätta liksom debatten om vår\r\nlagstiftning och tillämpningen av den.\r\nHerr talman! Justitieministern inledde med att sä-\r\nga att risken är att en sådan här debatt blir en tävling i\r\natt bry sig mest. Jag skulle vilja kontra med att säga:\r\nMan kan aldrig bry sig tillräckligt mycket om barn.</pre><pre>Anf.  6  ALICE ÅSTRÖM (v):\r\nHerr talman! Jag vill inleda med att säga att jag\r\ntycker att debatten är svår rent principiellt. I begäran\r\ntill debatten hänvisar man till domar som har fallit där\r\ndet fortfarande pågår en process. Det gör det principi-\r\nellt svårt att ha en debatt.\r\nVi måste vara noga med att skilja på vår roll som\r\nlagstiftare och domstolarnas självständighet.\r\nSamtidigt, herr talman, måste jag säga att det här\r\när en väldigt viktig fråga att debattera. Hur ser vi på\r\nstraffen? Vad har människors lika värde för betydel-\r\nse?\r\nVi i Vänsterpartiet anser att det är oerhört viktigt\r\natt lyfta fram att alla människors lika värde de facto\r\ninte existerar i dag.\r\nKvinnor och barn ställs alltid lägre än män. Det är\r\nett genomgående tema i hela samhället. Kvinnors\r\nlöner sätts lägre. Barn behandlas ofta som föräldrar-\r\nnas egendom och inte som egna individer.\r\nHur många föräldrar ser vi inte emellanåt i affä-\r\nrerna som, när barnen skriker och pekar på något man\r\nvill ha eller inte vill gå åt annat håll, lyfter barnet i\r\narmen och föser det framför sig och till och med\r\ntillgriper någon form av våld?\r\nHur många människor ingriper? Hur många män-\r\nniskor anser inte att det är svårt att ge sig in i relatio-\r\nnen mellan föräldrar och barn?\r\nHistoriskt är det faktiskt inte så länge sedan som\r\ndet var tillåtet att slå sina barn. I stora delar av värl-\r\nden är det fortfarande tillåtet att slå sina barn.\r\nDet är inte så länge sedan som våld mot kvinnor\r\nbörjade falla under allmänt åtal. Innan dess såg man\r\ndet som ett familjebråk.\r\nDet har varit en lång process som fortfarande på-\r\ngår att i hela samhället se alla människor som likvär-\r\ndiga.\r\nÄven om vi anser att domstolarna ska vara helt\r\nbefriade från alla fördomar och den historiska beting-\r\nelsen ser vi tyvärr att detta även präglar våra dom-\r\nstolar.\r\nDet är därför, herr talman, som det är så oerhört\r\nviktigt att vi som lagstiftare hela tiden lyfter fram\r\nbarns utsatta situation.\r\nI utredningen om barnmisshandel var alla eniga.\r\nVi såg alla just den problematik som lyfts fram i\r\ndebatten i dag. Det är just därför vi har kunnat vara\r\neniga om att faktiskt förändra i lagstiftningen.\r\nDetsamma gäller Sexualbrottskommittén. Där har\r\nman också sett kvinnors utsatthet och man har sett att\r\nstraffbedömningen när det gäller sexualiserat våld\r\nmot kvinnor inte heller har legat rätt i straffskalan\r\njämfört med andra områden.\r\nHerr talman! Det är oändligt viktigt att inte bara\r\ndiskutera straffrågan. I Sverige har vi fått fler och fler\r\nlångtidsdömda. Utvecklingen har inte gått mot milda-\r\nre och mildare straff. Vi har tvärtom en utveckling\r\nmed fler och fler långtidsdömda där straffen som\r\ndöms ut blir allt längre. Det är viktigt att lyfta fram.\r\nVi i Vänsterpartiet tror inte att vi löser frågan om\r\nvåldet i samhället och våld mot barn och kvinnor med\r\natt införa längre straff.\r\nRunt omkring i världen ser vi att i de länder där\r\nman har valt den vägen har man inte lyckats minska\r\nvåldet i samhället, våldet mot barnen och kvinnorna.\r\nHerr talman! Det är lätt att inför den allmänna\r\nopinionen och upprördheten när de mest brutala då-\r\nden visas upp i TV och tidningar genast svara med att\r\nvi ska lösa problemet. Vi ska skärpa straffen. Vi ska\r\nlåsa in monstren som gör detta.\r\nMen vi vet att den vägen inte leder framåt.\r\nVi måste kunna se och faktiskt också våga lyfta\r\nfram i debatten att den förälder som misshandlar sina\r\nbarn ofta själv blev svårt misshandlad som barn. Vi\r\nmåste se det sociala arvet. Vi måste våga diskutera de\r\nsvåra sakerna.\r\nHerr talman! Jag önskar att vi gemensamt kan\r\nfortsätta kampen för barnens rättigheter, för kvinnors\r\nrättigheter, för ett samhälle där vi kan minska våldet\r\noch för ett samhälle där vi vågar ha en helhetssyn och\r\ninte tror att längre straff är den enkla lösning som\r\nskulle ge oss ett finare samhälle.</pre><pre>Anf.  7  JOHAN LINANDER (c):\r\nHerr talman! Jag vill börja med att säga att jag\r\ntycker att det är bra att vi har denna debatt om svensk\r\npåföljdspraxis.\r\nVi har hört mycket om de låga straff som döms ut\r\nvid grova misshandelsfall och brott mot barn, och jag\r\ninstämmer verkligen i denna kritik. Det är inte rimligt\r\natt enbart den undre halvan av straffskalan används.\r\nDet finns också andra brott där jag och Center-\r\npartiet anser att det regelmässigt döms ut för låga\r\nstraff. Jag tänker framför allt uppehålla mig kring\r\nvåldtäkter.\r\nDebatten här i kammaren ska hållas på en generell\r\nnivå, men jag vill exemplifiera med ett bestämt rätts-\r\nfall.\r\nDen 20 september i år följde en 13-årig flicka med\r\ntre män, 17, 18 och 19 år gamla, i en bil i Ystad. I\r\nbilen försökte 18-åringen ge sig på flickan och sade\r\natt han ville ha sex med henne, men hon avvisade\r\nhonom bestämt.\r\nDe körde ut till Ystad Sandskog, en bit utanför\r\nstaden. Där våldtog 18-åringen flickan. När han ansåg\r\nsig färdig med våldtäkten höll han strypgrepp på\r\nflickan medan 17-åringen gång på gång högg henne\r\nmed en skruvmejsel.\r\nTrots sina skador lyckades flickan ta sig till en\r\nkonferensanläggning inte långt därifrån där hon kun-\r\nde få hjälp.\r\nHon överlevde, men fick svåra skador både fy-\r\nsiskt och psykiskt.\r\nFör två veckor sedan dömdes de båda männen i\r\nYstads tingsrätt; 17-åringen för mordförsök och 18-\r\nåringen för våldtäkt.\r\nVad blev då domarna för de båda männen? Vi vet\r\natt straffskalan för våldtäkt är två till sex år, och för\r\nförsök till mord kan fängelse i 10 år eller på livstid\r\nutdömas.\r\nHerr talman! 18-åringen dömdes till ett år och två\r\nmånaders fängelse. 17-åringen dömdes till två års\r\nsluten ungdomsvård.\r\nMedan flickan kommer att lida i många år - för-\r\nmodligen hela livet - kan hennes våldtäktsman vara\r\nute i september nästa år.\r\nNågot är allvarligt fel i svensk påföljdspraxis.\r\nÄven om männen är unga, vilket givetvis ska be-\r\naktas vid straffbedömningen, kan det inte vara lag-\r\nstiftarens mening att en myndig man som våldtar en\r\n13-årig flicka ska kunna vara fri efter bara tio måna-\r\nder.\r\nDetta är ett fall, men det finns tyvärr många fler.\r\nDet är en mycket oroväckande trend att brotten\r\nblir grövre och grövre. Respekten för andras liv och\r\negendom har minskat bland framför allt - vill jag\r\npåstå - pojkar och yngre män. Vi är Sveriges folkval-\r\nda, och vi måste med skarp tydlighet markera att vi\r\ninte kan acceptera denna utveckling.\r\nEn 18-åring är myndig och kan och ska ta fullt an-\r\nsvar för sina handlingar. Att utsätta en 13-årig flicka\r\nför denna våldtäkt, denna kränkning och det psykiska\r\nlidande som hon tvingats leva med ska bestraffas, och\r\ndet ska bestraffas hårt. Ett år och två månaders fäng-\r\nelse är inte ett straff som står i proportion till det brott\r\nsom begåtts.</pre><pre>Anf.  8  TALMANNEN:\r\nJag får avbryta detta inlägg. Kammaren äger icke\r\növerlägga om hur domstol tillämpar lagstiftning. En\r\nsak är att läsa upp en dom som har fallit, men kam-\r\nmaren äger icke överlägga om hur domstolen har\r\ndömt eller bedöma domstolens dom.</pre><pre>Anf.  9  JOHAN LINANDER (c):\r\nHerr talman! Jag ber om ursäkt för detta och går\r\növer till det generella. Jag är fullt medveten om att\r\ndomstolarna är och ska vara självständiga, men jag\r\nville ändå exemplifiera med detta rättsfall.\r\nJag anser att de allra flesta straffskalorna i brotts-\r\nbalken är tämligen väl avvägda, även om det säkert\r\nkan finnas anledning till justering av framför allt\r\nminimistraffen för sexualbrott och narkotikabrott.\r\nProblemet är, som sagt, att straffskalorna inte an-\r\nvänds fullt ut.\r\nDet finns våldtagna kvinnor som kallar våld-\r\ntäktsrättegången för den andra våldtäkten. Det finns\r\ndomare, nämndemän och försvarsadvokater - som\r\noftast är män - som utsätter den våldtagna kvinnan\r\nför påfrestningar som inte är värdiga det svenska\r\nrättsväsendet. Jag tycker att det finns all anledning för\r\njustitieministern och regeringen att omedelbart ta ett\r\nhelhetsgrepp för att förbättra de våldtagna kvinnornas\r\nsituation. En förbättring skulle kunna vara att våld-\r\ntäktsmännen verkligen får straff som står i proportion\r\ntill de brott som de begått.</pre><pre>Anf.  10  LEIF BJÖRNLOD (mp):\r\nHerr talman! Mina koncept blev lite rubbade efter\r\nJohan Pehrsons inlägg, men jag ska försöka återhämta\r\nmig så fort jag kan.\r\nJag vill meddela att jag delar Alice Åströms upp-\r\nfattning att hårdare straff inte är den verksamma vä-\r\ngen för att minska våldsbrotten. Det handlar väldigt\r\nofta om störda människor, och det handlar också\r\nväldigt ofta om att kriminalvården och samhället\r\nmåste ta sitt ansvar för att återföra människor till ett\r\nbättre tänkande.\r\nEn del värderingar i samhället i dess helhet har\r\nblivit förändrade. Jag funderar här lite grann över den\r\nvåldsglorifiering som finns bland ungdomar. De har\r\nfått ett helt annat beteende. Våld har på något sätt\r\naccepterats i samhället. Jag tycker att det är skräm-\r\nmande att man vill se våld som en lösning på ett pro-\r\nblem. Jag ser högre straffskalor och längre inlåsning\r\nav människor som samhällets våld tillbaka mot de här\r\nmänniskorna. Jag tror att vi måste understryka att\r\nsamhället har ett ansvar för att människor återförs till\r\nett bättre leverne och att de kommer undan från det\r\nkriminella.\r\nJag vet att detta inte är möjligt i en del fall, där\r\nkalla och cyniska människor helt medvetet kalkylerar\r\nmed risken och priset för att begå ett brott, ofta av\r\nekonomisk karaktär. För dem kan ett långvarigt fäng-\r\nelsestraff säkert vara verksamt, men för människor\r\nsom är i affekt och som genom barndomsupplevelser\r\nhar fått en felaktig värdegrund för att handskas med\r\nsina problem gäller det att samhället går in med en\r\nvård som kan återföra dem dit.\r\nNär jag nåddes av beskedet om den här debatten\r\ninsåg jag att det var ett känsligt ämne. Jag vill ta ett\r\nlite mer generellt grepp på detta och tala lite grann\r\nom allmänhetens rättsmedvetenhet. Vi har i vårt sam-\r\nhälle ett rättsmedvetande där människor reagerar på\r\natt det i en del fall utdöms alldeles på tok för låga\r\nstraff. I en del fall obstruerar människor mot samhäl-\r\nlets beslut.\r\nJag tänker bland annat på de ungdomar som i dag\r\nstår utanför en salvadoransk familjs bostad i Hagfors.\r\nEn ung flicka sade där med sina diffusa begrepp an-\r\ngående myndigheter, ordningsmakt och domstolar i\r\nallmänhet: \"De ha int hjärt. De ha e isklump.\" På\r\nvanlig svenska betyder det: De har inget hjärta. De\r\nhar en isklump. Det här visar på en ung människas\r\nengagemang och medkänsla.\r\nGivetvis ska rättssamhällets regler upprätthållas.\r\nVi har också en del andra sådana här fall som har\r\nstört. Lindomefallet väckte en stor upprördhet, men\r\ndet har nu lett till åtgärder. Vi har också den allmänna\r\nuppfattningen från olika grupper om händelserna i\r\nGöteborg med de hårda straffen mot demonstranterna\r\noch, som många ser det, det generösa handhavandet\r\nav det som man hävdat vara polisens misstag. Det\r\nföranledde senast en debatt i går.\r\nDet här gäller olika grupper i samhället, men det\r\när handskandet med detta som ger legitimitet för våra\r\nhandlingar och som skapar ett rättsmedvetande.\r\nTill detta kommer övergrepp mot människor som\r\nhar en mycket svag ställning. Det kan gälla barn, men\r\njag vill inte prata bara om barn. Jag vill tala om alla\r\nmänniskor som kan betraktas som svagare i något\r\navseende. Det kan handla om människor i en vårdsi-\r\ntuation. Det kan också röra sig om en pojke som\r\nkanske är relativt stor och stark men som står ensam\r\nmot tio andra. Jag skulle vilja betrakta den pojken\r\nsom en svagare part.\r\nJag skulle väldigt gärna vilja att vi förde in något\r\nav det begreppet i vår lagstiftning och att man än mer\r\nän i dag understryker att våld mot utsatta grupper,\r\nmot människor i beroendeställning eller, som jag\r\nnämnde, mot svagare part bör bedömas som grovt.\r\nDetta har också en kommitté nu kommit fram till när\r\ndet gäller våld mot barn.\r\nVad gäller en del andra brott instämmer jag helt i\r\nBeatrice Asks önskemål om en starkare tillämpning\r\nav straffsatserna i brottsskalan. Jag syftar på miljö-\r\nbrotten. Det upprör väldigt många människor att en\r\noljetanker kan förorena miltals av stränder och förstö-\r\nra den biologiska mångfalden i vissa områden därför\r\natt det kan vara ekonomiskt lönsamt att släppa ut olja.\r\nDetsamma gäller de låga straffsatserna för ekonomis-\r\nka brott.\r\nJag har ingen särskild fråga, men jag är tacksam\r\nför att den här debatten har kommit i gång, och jag\r\nhoppas att vi längre fram kan arbeta vidare med att\r\nskydda de svagare parterna i samhället.</pre><pre>Anf.  11  Justitieminister THOMAS\r\nBODSTRÖM (s):\r\nHerr talman! Det är alldeles riktigt, Ragnwi Mar-\r\ncelind, att vi aldrig kan bry oss för mycket om barn.\r\nJag tror att vi alla delar den uppfattningen. Men den\r\nhär debatten kräver trots allt vissa korrigeringar.\r\nLåt mig först medge att vi har låga straff i Sverige\r\ntill exempel jämfört med USA, men vi har inte sär-\r\nskilt låga straff i Sverige jämfört med till exempel\r\nandra EU-länder. Det är en myt som tidigare har\r\nfunnits och som jag hoppas att Beatrice Ask nu inte\r\nska försöka odla på det kriminalpolitiska området,\r\nhelt enkelt därför att den inte är sann.\r\nLåt mig också tala om siffrorna när det gäller grov\r\nmisshandel. Det begås ungefär 600 sådana per år, och\r\ni 80 % av fallen döms det till frihetsberövande. Att\r\nsiffran inte är högre, uppemot 100 %, beror sannolikt\r\npå att detta i mångt och mycket är ett ungdomsbrott.\r\nDet handlar om 15-16-åringar, och då dömer man\r\nofta till andra påföljder. Det tycker jag är bra.\r\nMöjligtvis missuppfattade jag Ragnwi Marcelind,\r\nmen jag tyckte hon sade att det skulle vara lägre straff\r\nför misshandel av barn än av vuxna. Oavsett hur jag\r\nska uppfatta det är i alla fall praxis att det ska dömas\r\nhårdare när det gäller våld mot barn. Vi vill under-\r\nstryka det med den precisering som vi nu är eniga\r\nom.\r\nVad kan vi då göra i denna församling? Ja, vi är\r\nlagstiftare. Vi sätter gränser, och domstolen sätter\r\npraxis. Det är detta som är grunden för rättsstaten.\r\nMen självklart kan vi också påverka praxis, och det\r\nkan vi göra i olika riktningar. Vi kan göra det i rikt-\r\nning mot strafflindring när det gäller kraftiga provo-\r\nkationer. Om ens barn har farit illa och man därför\r\nger sig på en annan person kan det bli strafflindring\r\npå grund av den kraftiga provokationen. Det kan\r\nockså vara straffskärpning, såsom det är i dag när det\r\när fråga om särskild hänsynslöshet, särskilt utsatta\r\noch just det vi nu vill precisera, nämligen barn i dessa\r\nutsatta positioner.\r\nDetta är ingen brandkårsutryckning, Beatrice Ask.\r\nDet här påbörjade regeringen 1998, just för att under-\r\nstryka allvaret. Det har ingenting med den här debat-\r\nten att göra.\r\nJag kan nästan ana en viss besvikelse på vissa håll\r\növer att vi är så eniga. Tvärtom är det väl positivt att\r\nvi är eniga i den här frågan. Det ska vi väl i stället\r\nmarkera. Det är så många frågor vi har olika uppfatt-\r\nningar om. Vi är inte för någon allmän straffhöjning.\r\nMen här tycker vi likadant i alla partier. Se det som\r\nnågot positivt! Detta är precis vad utsatta barn behö-\r\nver, inte något politiskt partikäbbel - särskilt som vi\r\ntidigare har varit överens.\r\nSlutligen tycker jag att det är bra att talmannen\r\ngriper in. Vi måste respektera självständiga domsto-\r\nlar. Även jag som justitieminister har naturligtvis\r\nsynpunkter och kan tycka att domstolar dömer på ett\r\nannorlunda sätt än vad jag kanske skulle göra rent\r\ngenerellt. Men vi kan ju inte ha ett system där vi har\r\nsjälvständiga domstolar så länge de dömer på det sätt\r\nsom vi själva tycker. Döm som ni vill, men bara så\r\nlänge ni dömer som vi vill - vad har vi då skapat för\r\nsystem? Då har vi skapat ett slags kvasisjälvständig-\r\nhet. Det ska vi inte ha. Domstolar dömer, och de som\r\nstår till ansvar för hur det har dömts är bara de berör-\r\nda personerna i det aktuella målet - åklagare och\r\ndomare. Det är vi som ska se till att lagstiftningen bär\r\nframåt för att kunna ge utrymme åt domstolarnas\r\nsjälvständighet och sättande av rättspraxis.</pre><pre>Anf.  12  BEATRICE ASK (m):\r\nHerr talman! Det är väldigt intressant att de som\r\nbekymrar sig över denna debatt visavi domstolarnas\r\nintegritet samtidigt är de som själva håller sig till bara\r\ndet som rör den senaste mediedebatten. Vi moderater,\r\nsom har begärt diskussionen, har ett bredare perspek-\r\ntiv. Vi vet att det inte är domstolarna som stiftar lag.\r\nDet gör ju vi i kammaren, och fungerar det inte som\r\nvi vill måste vi ta ansvar för det.\r\nJag vill inte sprida myter om svenska regler, justi-\r\ntieministern. Men om man gör EU-jämförelser och\r\nsäger att svenska straff är förhållandevis tuffa tror jag\r\natt man tittar på straffskalan och inte på det faktiska\r\nutfallet. I vart fall har vi en trend i dag som visar att\r\ndet utmäts låga straff, och frågan är om vi tycker att\r\ndet är rimligt. Justitieministern står här som försvars-\r\nadvokat för det rådande läget i stället för att ha lite\r\nvidgade vyer och kanske ett framtidsperspektiv: Är\r\ndetta bra? Det tycker inte vi moderater.\r\nDebatten visar att det finns ett stort engagemang\r\nför ingripande och agerande mot barnmisshandel. Det\r\när väldigt bra. Jag påpekade inledningsvis att vi till\r\noch med hade velat göra mer från moderat sida, och\r\njag ser fram emot förslag från regeringen. Men jag\r\nvill också säga apropå den diskussion som har förts\r\natt förebyggande insatser inte ersätter den reaktion\r\nsom måste komma när misshandeln ska lagföras. Jag\r\ntycker att det krävs att hela straffskalan kommer till\r\nanvändning.\r\nJag tycker också att Alice Åström tog fram nå-\r\ngonting viktigt, nämligen alla människors lika värde.\r\nDet har pratats mycket om barnen här, och jag är\r\nsjälv oerhört engagerad i det. Men nedslagna åldring-\r\nar, eller varför inte en tonåring på väg hem till mam-\r\nma på småtimmarna som blir nedslagen och miss-\r\nhandlad, är också offer för oerhört allvarliga brott\r\nsom vi inte får acceptera. Min fråga till justitieminis-\r\ntern är fortfarande: Är det rimligt, och tycker Social-\r\ndemokraterna att det är bra, att vi generellt får så\r\nkorta och milda straff för de grova våldsbrott som vi\r\nser i dag?\r\nVi moderater anser att hela påföljdssystemet\r\nmåste ses över, både för att brott och straff ska stå i\r\nrimlig proportion till varandra och för att åstadkom-\r\nma bättre resultat, som jag sade inledningsvis. Det är\r\ndags att flytta fokus när det gäller rättsskipningen så\r\natt vi mer ser på dem som har utsatts för brott och det\r\nmedborgarna kräver när det gäller skyddet för den\r\nsom vill leva och lever ett hederligt liv. Den som har\r\nblivit utsatt för våld eller misshandel är kränkt och får\r\nofta smärtsamt bära med sig erfarenheten i många år.\r\nPåföljderna måste fungera som en upprättelse och en\r\nsymbol för att samhället står på hans eller hennes\r\nsida. Den breda allmänheten måste känna att samhäl-\r\nlets insatser för lag och rätt fungerar och ger trygghet.\r\nSå är det inte i dag.\r\nNär det gäller gärningsmännen tycker jag och\r\nModeraterna att insatserna och omsorgen framför allt\r\nska fokusera på ingripande tidigt mot våld och brott\r\nså att man inte fortsätter i karriären. Däremot anser\r\nvi, och står för det, att fängelsestraff behövs och att\r\nsådana om de har bra verksamhet är viktiga för en\r\nhuman kriminalpolitik, något som vi anser att Sverige\r\nska ha också i framtiden. Ser vi oss omkring i värl-\r\nden, och det gör vi ju, är det uppenbart att alternati-\r\nven till påföljder för verkligt grova brott ofta är väl-\r\ndigt inhumana och ociviliserade.\r\nJag är rädd för att ni som ifrågasätter fängelse-\r\nstraff över huvud taget eller underminerar att de an-\r\nvänds på ett vettigt sätt skapar utrymme inte bara för\r\nkritik och mediestormar utan för rena pöbelfasoner.\r\nDet är viktigt att värna rättssamhället och rättsstaten,\r\noch då måste vi använda konkreta verktyg och se till\r\natt våra intentioner med lagstiftningen kommer till\r\nuttryck i praktiken. Det ansvaret är justitieministerns\r\noch vårt i kammaren. Vi har en hel del att göra för att\r\nrätta till brister.</pre><pre>Anf.  13  JOHAN PEHRSON (fp):\r\nHerr talman! Det här är en spännande debatt på\r\nmånga sätt. Jag vill understryka att det i fråga om det\r\nproblem vi diskuterar i dag med våld mot både barn\r\noch gamla, mot alla för den delen, finns ett enormt\r\nmörkertal. Avgörande för att människor ska känna sig\r\nupprättade och mindre förorättade och visas den re-\r\nspekt de förtjänar är att vi har en hög kvalitet i po-\r\nlisväsende, åklagare, domstolar och kriminalvård. Här\r\nkänner jag att Thomas Bodström i mycket lovar runt,\r\nmen jag tycker att regeringen håller ganska tunt. När\r\nRiksåklagaren till exempel går in och granskar ett\r\nantal nedlagda fall när det gäller sexuella övergrepp\r\nmot barn finner han att 10 % måste tas upp igen rakt\r\nav därför att man inte har gjort tillräckligt. Var är\r\nrättserkännandet och respekten för de barn som varit\r\nutsatta i de fallen? Här handlar det om hur regeringen\r\nbehandlar de rättsvårdande myndigheterna, inte minst\r\ni budgethänseende men också i fråga om klara direk-\r\ntiv och ledning vad gäller prioritet. Ministerstyre är vi\r\nemot, men att man leder de rättsvårdande myndighe-\r\nterna på riktiga prioriteringar ska vi faktiskt under-\r\nstryka.\r\nJag vill också lyfta fram vad vi vet om sambandet\r\nmellan våld mot barn och olika förutsättningar. Vi vet\r\ngenom olika undersökningar att det starkaste sam-\r\nbandet finns mellan familjeekonomin, fattigdomen i\r\nfamiljer, och våld mot barn. Därför måste vi lägga\r\nned kraft på att bryta den fattigdom som finns hos\r\nbarn - ekonomiskt, socialt och mentalt - i deras fa-\r\nmiljer. Då måste vi, precis som i andra debatter här i\r\nkammaren, gå in och prata om skolan, om integratio-\r\nnen, om diskrimineringen och om arbetsmarknadspo-\r\nlitiken för att få ett land där barn växer upp i hyggliga\r\nmiljöer.\r\nAvslutningsvis, herr talman, är jag lite orolig för\r\natt vi snart kommer att mista vår förmåga att isolera\r\nreptilhjärnan när det gäller att alltid ropa på hårdare\r\ntag. Vi vet ju att det är mycket annat som spelar roll.</pre><pre>Anf.  14  RAGNWI MARCELIND (kd):\r\nHerr talman! Den här debatten har ju handlat om\r\nsvensk rättspraxis. Det jag försökte förtydliga i mitt\r\nanförande var att det är viktigt att straffskalan utnytt-\r\njas så att straffet står i proportion till brottet och dess-\r\nutom är förenligt med det allmänna rättsmedvetandet.\r\nThomas Bodström säger att vi lägger oss i vad\r\ndomstolarna gör när de fäller domar som vi inte gil-\r\nlar. Samtidigt svarar han inte på min fråga om han\r\ntycker att det är rätta proportioner i tillämpningen, till\r\nexempel att straffskalan används tillräckligt när det är\r\nbrott utförda mot barn jämfört med brott mot vuxna.\r\nOm gapet är för stort mellan det allmänna rättsmed-\r\nvetandet och tillämpningen och folk börjar agera\r\nmåste också vi våga fundera om det är rätt proportio-\r\nner.\r\nAvslutningsvis vill jag citera Görel Thurdin och\r\nSusanne Askelöf, som i sitt bokslut Tio år med barn-\r\nkonventionen säger så här: \"Barnkonventionen har\r\nhaft flera positiva effekter inom lagstiftning och på\r\ndet organisatoriska och institutionella planet. Men när\r\ndet gäller barns konkreta vardag har konventionen\r\ninte inneburit någon större förändring.\"\r\nThomas Bodström talar om den sociala miljön,\r\nfler skolkuratorer, skolsköterskor och så vidare. Då\r\nhar ju Thomas Bodström och regeringen en lysande\r\nchans att se till att barnkonventionen får genomslag i\r\nSveriges land, så att våra barn kan känna sig trygga\r\noch veta att rättsstaten står på deras sida.\r\nJag önskar att den här debatten ska få fortsätta när\r\nvi går vidare med våra ärenden i justitieutskottet, om\r\nvikten av att se till att barn och utsatta människor,\r\noavsett om det är män eller kvinnor, unga eller gamla,\r\nska veta att lagstiftningen är så inrättad att den står på\r\nbrottsoffrets sida.</pre><pre>Anf.  15  ALICE ÅSTRÖM (v):\r\nHerr talman! När man lyssnar på den här debatten,\r\nframför allt på Beatrice Ask, får man en känsla av att\r\nvåldet ökar i samhället när det talas om statistiken för\r\nanmälda våldsbrott. Det finns också en annan aspekt\r\npå statistiken och siffrorna som jag tycker att det är\r\noerhört viktigt att lyfta upp.\r\nDe ökade anmälningarna visar också att acceptan-\r\nsen för att våld används ständigt minskar i samhället.\r\nAcceptansen för att män slår sina kvinnor minskar i\r\nsamhället. Anmälningarna ökar. Vi vet att det fortfa-\r\nrande finns ett stort mörkertal. När det gäller barn vet\r\nvi att det finns ett stort mörkertal, där barn miss-\r\nhandlas men där det inte anmäls.\r\nVänsterpartiets förhoppning är att vi ska kunna\r\nskapa ett rättsväsende där det anmäls varje gång en\r\nkvinna eller ett barn blir utsatt för våld. Då skulle vi\r\nfå en statistik och en stigning i kurvorna över hur\r\nvåldet utvecklas i samhället som såg katastrofal ut.\r\nMen det vore ett tecken på en lyckad politik, där\r\nmänniskor inte längre accepterar att våld används vid\r\nnågot tillfälle, utan allting ska anmälas.\r\nDå är det viktigt att vi politiker inte ställer oss och\r\nskriker: Titta vilken katastrof! Titta hur brottsutveck-\r\nlingen ser ut! Vi måste ha hårdare och hårdare straff!\r\nOm vi ställer brottsoffrens upprättelse i förhållan-\r\nde till hur långa straff vi mäter ut riskerar vi att skapa\r\nett väldigt hårt samhälle. Brottsoffer ska få sin upp-\r\nrättelse, men det ska inte kopplas till att vi ska låsa in\r\nmänniskor på väldigt lång tid. Samhället kan både ta\r\nhand om brottsoffer och se till att brottslingar också\r\nfår en möjlighet till ett bra liv.</pre><pre>Anf.  16  JOHAN LINANDER (c):\r\nHerr talman! Brott mot barn ska bedömas som en\r\nförsvårande omständighet. Det tycks vi vara helt\r\növerens om. Jag skulle också vilja att det skrivs in i\r\nlagen att upprepande av likartade brott ska bedömas\r\nsom en försvårande omständighet.\r\nSveriges riksdag är vald att representera Sveriges\r\nmedborgare. Det jag hör när jag är ute och lyssnar\r\noch diskuterar med människor runtom i vårt land är\r\ndetta: Hur kan så låga straff dömas ut? Jag håller\r\nmed.\r\nSamtidigt måste det poängteras att straffen inte\r\nenbart får vara en förvaring. Kriminalvårdens pro-\r\ngramverksamhet måste effektiviseras och förbättras.\r\nVi anser inte att regeringens budget för kriminalvår-\r\nden ger utrymme för detta, men till detta återkommer\r\nvi säkert i budgetdebatten om någon vecka.\r\nDomstolarna är och ska vara självständiga - det\r\nvill jag absolut hålla med om. Men som människa och\r\nfolkvald har jag en åsikt som jag vill uttrycka, och jag\r\när övertygad om att de som har valt mig tycker att det\r\när rätt att jag uttrycker min åsikt. Jag kan inte stillati-\r\ngande acceptera när jag ser saker som jag tycker är\r\nfel.\r\nHerr talman! Jag lovar att jag ska försöka dra lär-\r\ndom av mitt misstag och ta det något lugnare i nästa\r\ndebatt.</pre><pre>Anf.  17  LEIF BJÖRNLOD (mp):\r\nHerr talman! Den här debatten handlar om på-\r\nföljdspraxis. Alla omfattas inte riktigt av det, men\r\ndessvärre omfattas alla mer eller mindre av våldet.\r\nJag tar då chansen.\r\nDen lagstiftning vi sysslar med är till för att värna\r\nrättssamhället - javisst. Den är till för att skydda\r\nmänniskor. Vi vill skapa ett tryggt samhälle för alla\r\nmänniskor. Men den våldsmentalitet som är som en\r\nröta har tyvärr borrat hål i många hjärnor.\r\nJag kommer från Arvika, och där hade vi för en\r\ndel år sedan ett fall som kallades Kevinfallet. Det\r\nhandlade om barn som begick våld mot ett annat\r\nbarn. Det pekade på själva problemställningen. Det är\r\ninte alltid så att det är straffsatser som hjälper oss.\r\nHär ställde hela den lilla kommunen Arvika upp,\r\nalltifrån skolbarn, lärare, kommunstyrelse, brandchef\r\noch polischef till kyrkan. Alla arbetade intensivt för\r\natt minska de skrämmande scenarier som vi kunde se\r\nfanns inför framtiden. Hela samhället ställde upp för\r\natt motverka just våldet mellan barn och våldet en\r\ngénéral. Det tror jag betydde väldigt mycket för vårt\r\nsamhälle.\r\nVi har faktiskt fått det mycket bättre - tyvärr till\r\nett mycket högt pris. Jag tror att vi ska slippa betala\r\ndet priset. Jag hoppas att alla inser att det är väldigt\r\nviktigt att vi fokuserar på problemet med det ökade\r\nvåldet mot svaga grupper i samhället.</pre><pre>Anf.  18  Justitieminister THOMAS\r\nBODSTRÖM (s):\r\nHerr talman! Jag har aldrig hört någon säga att\r\nman ska avskaffa fängelser, Beatrice Ask. De behövs\r\nför dem som begår grova brott. Det är ingen tvekan\r\nom det. Det finns också med på straffskalan för de\r\nallra flesta brott.\r\nVi tycks alla vara överens om att det är domstolen\r\nsom sätter praxis. Vi skapar förutsättningar genom de\r\nolika gränserna. Vi styr praxis genom våra strafflind-\r\nringsparagrafer och straffskärpningsparagrafer. Men\r\ndet måste ändå finnas ett utrymme för domstolarna att\r\nändra sig allteftersom tiden går.\r\nIbland ligger straffen väldigt högt, som för narko-\r\ntikabrott. Ibland ligger de på en lägre skala, bland\r\nannat när det gäller grov misshandel - det är korrekt.\r\nEn förklaring är att det är många ungdomsbrott, som\r\ndrar ned det. Men det är inte hela sanningen, utan\r\nstraffen ligger på den lägre skalan även för vuxna.\r\nSannolikt beror det på att maximum för grov miss-\r\nhandel är samma som maximum för dråp. Detta har\r\nfunnits sedan lång tid tillbaka; det går tillbaka ända\r\ntill 1800-talet att maximum ska ligga där. Det inne-\r\nbär, som alla som har arbetat med de här frågorna vet,\r\natt de grövsta fallen av misshandel många gånger går\r\nså långt att de i stället åtalas som försök till dråp eller\r\nförsök till mord. Då hamnar straffet på den övre ska-\r\nlan för misshandel, det vill säga den skala som gäller\r\nför dråp.\r\nOm domstolarna började döma på den övre halvan\r\nför grov misshandel skulle man alltså ha samma\r\nstraffvärde för misshandel som när någon medvetet\r\nförsöker ta livet av en annan.\r\nLåt oss alltså klargöra att det är domstolarna som\r\nsätter praxis, men vi skapar förutsättningar. Vi har då\r\nbland annat kunnat konstatera att vi har en enighet i\r\nfråga om de särskilt utsatta barnen.\r\nSom en ren sakupplysning kan jag nämna dom-\r\nstolarnas riktning när det gäller praxis. I fråga om\r\nmisshandel har straffvärdet ökat, straffen blir stränga-\r\nre, och när det gäller sexualbrott, som Johan Linander\r\ntog upp, har det ökat kraftigt vid våldtäkt.\r\nVi anser att det är viktigt att fortsätta att stärka de\r\nunga kvinnor, och kvinnor i allmänhet, som råkar ut\r\nför dessa brott. Därför har vi arbetat tillsammans med\r\nSexualbrottskommittén. Där arbetar vi nu med att\r\nkunna lägga fram konkreta förslag, som bland annat\r\ngäller en förändring beträffande sexuella övergrepp\r\npå små barn. Detta ska i samtliga fall betraktas som\r\nvåldtäkt. Det är ett av flera olika förslag.\r\nLåt mig också säga att jag delar Beatrice Asks\r\nuppfattning att det är utomordentligt viktigt att vi\r\ningriper tidigt. Det är många gånger A och O för att\r\nkunna bryta en brottsutveckling och hålla våra ung-\r\ndomar borta från droger och kriminalitet.\r\nJag delar också Johan Pehrsons uppfattning att\r\ndetta ska prioriteras. Det kan regeringen göra bland\r\nannat när det gäller brott mot barn. Därför sade jag\r\ninledningsvis att vi i regleringsbrev har sagt till polis\r\noch åklagare att prioritera den här typen av brott, och\r\ndet är anledningen till att vi har Sexualbrottskommit-\r\ntén.\r\nSammantaget är detta ett prioriterat område för\r\nregeringen. Jag kan konstatera att det gäller för samt-\r\nliga partier, vilket inte heller är någon nyhet. Det är\r\nnaturligtvis väldigt bra, och allra bäst är det förstås\r\nför de utsatta barnen.</pre><pre>Anf.  19  BEATRICE ASK (m):\r\nHerr talman! Det var intressant med förklaringen\r\natt orsakerna till att det blir så tokigt som det blir med\r\npåföljderna går tillbaka ända till 1800-talet. Den fråga\r\nsom vi då måste ställa oss, och kanske analysera lite\r\nnoggrannare, är naturligtvis om vi tycker att resulta-\r\nten av dessa 1800-talserfarenheter är rimliga.\r\nJag tycker att det är bra att ministern aviserar att\r\ndet finns ett engagemang från regeringen när det\r\ngäller barn och kvinnor, och hur de ska hanteras i\r\nolika processer. Då återstår att driva kampen för åld-\r\nringar, min tonårsson och lite annat folk. Jag delar\r\nnämligen Alice Åströms uppfattning att alla männi-\r\nskor har lika värde, och att rättsstaten måste fungera\r\nlika väl för alla.\r\nDå är det ett bekymmer att det finns ojämnheter i\r\nde straff som utmäts och i påföljderna, och att vi har\r\nrelativt låga domar för grova våldsbrott. Jag tror ock-\r\nså att det är väsentligt, inte minst när det gäller grova\r\nvåldsbrott, att ha frihetsberövande, eftersom det åt-\r\nminstone fungerar i den meningen att det skyddar\r\nmänniskor mot mycket grova kriminella.\r\nVad gäller den debatt som har förts tycker jag, när\r\ndet gäller längre fängelsestraff, att det ska påpekas att\r\nvi ju har en hel del människor som sitter i fängelse i\r\nSverige för, som ministern sade, framför allt narkoti-\r\nkabrott, rån och mord. När det däremot gäller grova\r\nvåldsbrott har vi inte riktigt det resultatet. Där är\r\ngenomsnittsstraffet i dag 1,4 år, och jag tror inte att\r\ndetta stämmer med den uppfattning människor har\r\nom hur kraftfullt man måste agera och sätta punkt för\r\ngrova våldsbrott. Det är orimligt.\r\nJag har fortfarande en fråga som delvis har förbli-\r\nvit obesvarad, nämligen om justitieministern är nöjd\r\nmed den utveckling vi kan se när det gäller på-\r\nföljdspraxis, eller om regeringen är beredd att göra\r\nnågonting åt problemet, och inte bara förklara varför\r\ndet ser ut som det gör.</pre><pre>Anf.  20  Justitieminister THOMAS\r\nBODSTRÖM (s):\r\nHerr talman! Jag vill tacka för en bra debatt, som\r\njag tycker har kunnat föras i en bra och saklig ton,\r\ntrots att den inte är särskilt lätt att föra med tanke på\r\nden rådande situationen.\r\nJa, straffmaximum ligger alltså på samma nivå för\r\nmisshandel som för dråp, alltså när man avsiktligt har\r\ndödat en person. Jag har inte någon avsikt att föreslå\r\nen sänkning av misshandelsstraffet från tio år, utan\r\njag tycker att det är viktigt att domstolarna får fort-\r\nsätta att utveckla sin praxis. Det är domstolarna också\r\nfullt medvetna om.\r\nJag har heller inte någon avsikt att allmänt ändra\r\nuppfattning och tro att höjda straff överallt ska leda\r\ntill förbättring. Anledningen till det är att det så\r\nmånga gånger har visat sig att det inte är ett sätt att\r\nbekämpa brottslighet. Men det är viktigt för dem som\r\nvi anser som särskilt skyddslösa att samhället marke-\r\nrar. Om det behövs en precisering tycker jag att det är\r\nbra, för det markerar just de intentioner som vi är\r\növerens om. Låt oss därför avsluta det arbetet, och\r\nsedan får vi fortsätta att på samma sakliga sätt disku-\r\ntera de frågor där vi inte är överens.\r\nJag vill återigen tacka för debatten. Låt oss marke-\r\nra vår enighet om att tillsammans ge bättre skydd för\r\nvåra barn genom preciseringen i straffskärpnings-\r\ngrunden. Låt mig också avslutningsvis understryka att\r\ndet behövs så mycket mera för att vi ska kunna ge ett\r\nbra stöd till våra barn. Jag vill särskilt betona de soci-\r\nala åtgärder som behövs.</pre><pre>Överläggningen var härmed avslutad.</pre><pre>7 §  Sekretessfrågor - ekonomisk brottslighet\r\nm.m.</pre><pre>Föredrogs\r\nkonstitutionsutskottets betänkande 2002/03:KU13\r\nSekretessfrågor - ekonomisk brottslighet m.m. (prop.\r\n2001/02:191).</pre><pre>Talmannen konstaterade att ingen talare var an-\r\nmäld.\r\n(Beslut fattades under 16 §.)</pre><pre>8 §  Avtal mellan Sverige och Norge om be-\r\nskattningen vid byggande, underhåll och drift av\r\nden nya Svinesundsförbindelsen</pre><pre>Föredrogs\r\nskatteutskottets betänkande 2002/03:SkU6\r\nAvtal mellan Sverige och Norge om beskattningen\r\nvid byggande, underhåll och drift av den nya Svi-\r\nnesundsförbindelsen (prop. 2002/03:16).</pre><pre>Talmannen konstaterade att ingen talare var an-\r\nmäld.\r\n(Beslut fattades under 16 §.)</pre><pre>9 §  Anslagen till skatteförvaltningen, Tullver-\r\nket och kronofogdemyndigheterna, m.m.</pre><pre>Föredrogs\r\nskatteutskottets betänkande 2002/03:SkU1\r\nAnslagen till skatteförvaltningen, Tullverket och\r\nkronofogdemyndigheterna, m.m. (prop. 2002/03:1\r\ndelvis).</pre><pre>Anf.  21  LARS GUSTAFSSON (kd):\r\nHerr talman! Vi ska nu efter denna viktiga debatt\r\növergå till ett annat ämne. Det handlar om skatter.\r\nTyvärr har vi i vårt land internationellt sett myck-\r\net höga skatter. De höga skatterna skapar en ofrihet\r\nför dem som arbetar hårt för att tjäna sitt uppehälle.\r\nFöretagande och arbete lönar sig mindre i Sverige än\r\ni de flesta andra länder. Detta i sig skapar en sämre\r\nvälfärd, då incitamenten till att arbeta och driva före-\r\ntag minskar.\r\nI en sådan miljö blir tyvärr frestelsen stor att inte\r\nbetala den skatt som riksdagen beslutat om. Under-\r\nsökningar gjorda av vårt eget riksskatteverk visar att\r\nskattefusket i Sverige är större än fusket i många\r\njämförbara länder.\r\nHerr talman! Jag tror att ett högt skattetryck och\r\nomfattande skattefusk hänger nära samman. Männi-\r\nskans kynne är ungefär detsamma överallt på vår\r\njord. Men samhällssystemen gör att vi skiljer oss i\r\nbeteende.\r\nDet finns ingen ursäkt för skattefusk. I Sverige\r\nfinns det däremot en delförklaring i det höga skatte-\r\ntrycket. Färska undersökningar visar att skattefusket\r\nuppgår till så mycket som 90 miljarder kronor varje\r\når i Sverige. Skattebortfallet, eller skattefelet, beräk-\r\nnas till drygt 30 miljarder.\r\nKristdemokraterna anser dessutom att den svarta\r\nsektorn har andra betydande skadeverkningar än att\r\nvår gemensamma välfärd äventyras. Svartarbete har\r\ndet onda med sig att den ekonomiska tryggheten\r\nsaknas vid sjukdom eller ålderdom, jämfört med\r\nandra förvärvsarbetande. Därför blir utgiftsområde 3 i\r\nstatsbudgeten extra viktigt just i Sverige. Här finns de\r\nmyndigheter som ska hindra svenskarna från att fuska\r\nmed skatten.\r\nKristdemokraterna vill utöka de resurser som ges\r\ntill skattemyndigheten med 120 miljoner kronor för\r\nen effektivare skattekontroll. Vi anser också att sam-\r\nverkan mellan skattemyndigheterna och Tullverket\r\nmåste öka.\r\nRegeringen aviserar nu att man kommer att till-\r\nsätta en utredning för att avgöra kronofogdemyndig-\r\nhetens framtid. Kristdemokraterna kommer noggrant\r\natt följa utvecklingen gällande kronofogdemyndig-\r\nhetens inlemmande i skattemyndigheten. En rad etis-\r\nka dilemman skulle uppstå om skattemyndigheten är\r\ndensamma som den exekutiva myndigheten, som\r\nagerar i enskilda mål.\r\nSedan den 1 juli 2000 har reglerna för alkoholin-\r\nförsel förändrats. Detta medför i sin tur stora föränd-\r\nringar för Tullverket. Sverige har en annan alkohol-\r\npolitik än de flesta av våra grannar. Gränskontrollen\r\nblir därför extra viktig. Det finns dock inga förutsätt-\r\nningar att kontrollera all import. På grund av stora\r\nskatteskillnader just när det gäller alkohol har det\r\nblivit alltför vanligt med varusmuggling. Öresunds-\r\nbron har dessutom gjort tullens verksamhet mer\r\nkomplicerad. I och med det svenska medlemskapet i\r\nEU har begreppet yttre och inre gräns fått betydelse.\r\nYttre gräns är mot länder utanför EU, och inre gräns\r\när mot EU-länder. Hela den svenska kusten är en del\r\nav den yttre gränsen. Vi får dock inte förledas att tro\r\natt risken för smuggling skulle vara större vid yttre\r\ngräns. Ca 90 % av all införd narkotika i Sverige be-\r\nräknas komma från annat EU-land, vilket är alarme-\r\nrande. Kristdemokraterna välkomnar därför att rege-\r\nringen nu ansluter sig till vårt förslag om att ge mer\r\nresurser till Tullverket.\r\nSedan den 25 mars 2001 har Sverige deltagit i\r\nSchengensamarbetet. För Sveriges del innebär\r\nSchengenavtalet krav på permanent kontroll vid våra\r\ninternationella flygplatser. Sverige har 24 internatio-\r\nnella flygplatser. Kontrollen vid dessa är inte till-\r\nfredsställande utan utövas endast vid vissa tillfällen\r\noch tidpunkter, vid en del endast på kontorstid. Sam-\r\ntidigt är det väl känt att transporter och resande till\r\nvårt land och därmed även illegal verksamhet pågår\r\ndygnet runt. Det är inte rimligt att kontrollen in-\r\nskränks utanför den normala arbetstiden. Det innebär\r\natt vissa ankomster, bland dem även vissa\r\n\"högriskflyg\", lämnas helt eller delvis utan bevak-\r\nning. Kristdemokraterna kräver därför att kontrollen\r\nförbättras på de internationella flygplatserna.\r\nTill sist, herr talman, yrkar jag bifall till reserva-\r\ntionerna 1 och 2.</pre><pre>Anf.  22  ULLA WESTER (s):\r\nHerr talman! Jag vill inleda mitt anförande med\r\natt citera Moderaterna. Det kommer inte att bli någon\r\nvana; det kan jag försäkra. Men de skriver så här i sitt\r\nsärskilda yttrande i betänkandet:\r\n\"Vårt budgetalternativ - med våra förslag till ut-\r\ngiftstak, anslagsfördelning och skatteförändringar -\r\nbör ses som en helhet där inte någon eller några delar\r\nkan brytas ut och behandlas isolerat från de andra.\"\r\nTaget ur sitt sammanhang kan jag verkligen skriva\r\nunder på det budskapet. Det går inte att bortse från\r\nhelheten, alltså de andra utgiftsområdena, när vi nu\r\ndiskuterar nivåerna på det tredje.\r\nNär det gäller Folkpartiets förslag till anslagsni-\r\nvåer ska jag inte orda mycket. Folkpartiet vill lägga\r\nmer pengar än majoriteten på både skatteförvaltning-\r\nen och Tullverket. Jag gillar faktiskt deras ambitioner\r\nmen kanske inte deras förslag till finansiering. Fram-\r\nför allt vill jag ge dem en eloge för att de står upp för\r\nsina åsikter och sina bedömningar utan att tricksa och\r\ndona i sina beräkningsunderlag som till exempel\r\nKristdemokraterna är så fenomenalt duktiga på.\r\nOm jag börjar med anslaget till Riksskatteverket\r\noch skattemyndigheterna kan jag på en gång ge ex-\r\nempel på Kristdemokraternas kreativa bokföring. I\r\nsin motion orerar de länge och väl om vikten av\r\nskattekontroll, och de vill, som vi hörde, tillföra yt-\r\nterligare 120 miljoner kronor. När de sedan har skri-\r\nvit färdigt har de i stället minskat anslaget med 20\r\nmiljoner. Hur hänger då detta ihop? Jo, genom att\r\ntillgodoräkna sig administrativa besparingar av egna\r\nförslag till skatteförändringar går det tydligen att\r\nutöka ramen genom att minska den. Samma förfaran-\r\nde använder också Centern och Moderaterna, om än\r\ninte lika raffinerat.\r\nJag kritiserar givetvis inte de tre borgerliga för att\r\nde använder sina egna förslag som grund för sina\r\nkalkyler. Däremot vänder jag mig starkt emot är att\r\nde räknar hem vinsterna av sina förslag redan år ett,\r\ntrots att de rimligen måste ha insikt om att föränd-\r\nringar tar tid och kostar pengar att genomföra. Om-\r\nändrade skatteregler kräver faktiskt omarbetade ad-\r\nministrativa stöd, och övertalig personal kan inte\r\nstrykas från lönelistan och kastas ut på gatan från en\r\ndag till en annan. Vore de tre partierna seriösa i sina\r\nintentioner borde de faktiskt i stället initialt tillföra\r\nmer pengar. Men om jag ändå för en liten stund in-\r\nstämmer när det gäller de här effekterna, så väcks nya\r\nfrågor.\r\nSamtliga borgerliga partier vill införa skatteav-\r\ndrag för hushållsnära tjänster. Kristdemokraterna vill\r\nsänka gränsen för reseavdragen till och från arbetet,\r\noch både de och Centern vill komplettera med att\r\nutvidga denna avdragsrätt till att gälla också resor till\r\noch från barnomsorgen. Det finns därtill ett starkt\r\nborgerligt intresse av att införa avdragsrätt för gåvor\r\ntill internationella biståndsorganisationer, och sist\r\nmen inte minst vill Centern och Kristdemokraterna\r\nhöja momsen på tidskrifter men behålla den lägre\r\nnivån på böcker med allt vad det skulle innebära i\r\ngränsdragningsproblem.\r\nJag skulle då vilja veta vad de här förslagen kostar\r\ni ökad administration för skatteförvaltningen. Jag\r\nförutsätter att det finns noggranna beräkningar från de\r\nenskilda partierna också för dessa förändringsförslag.\r\nNär det gäller anslaget till Tullverket är bilden vid\r\nförsta anblicken mer enhetlig. Vi är samtliga överens\r\nom en utökning. Moderaternas plus med 26 miljoner\r\nmåste jag emellertid sätta ett frågetecken för, efter-\r\nsom beloppet passar som hand i handske med det som\r\nde brukar vilja ta bort från tullen, nämligen inkoms-\r\nterna från vissa offentligrättsliga avgifter. Rimligen\r\nhamnar Moderaterna på samma anslagsnivå som\r\nmajoriteten.\r\nCentern finansierar i sin tur sitt ökade anslag till\r\ntullen genom att ta pengar från Riksskatteverket.\r\nVarför jag inte tror på den modellen har jag redan\r\nklargjort.\r\nKristdemokraterna föreslår, som vi hörde, en ök-\r\nning med 5 miljoner och kräver samtidigt i en reser-\r\nvation att samtliga internationella flygplatser ska\r\nbemannas dygnet runt av tullare. Som upplysning vill\r\njag då säga att de internationella flygplatserna numera\r\när 26 till antalet och har så varit i ett par år.\r\nHär räcker de 5 miljonerna inte långt. Det förslag\r\nsom ni har kostar åtminstone 230 miljoner kronor per\r\nårsbasis. Det vore därför mycket intressant att få höra\r\nhur Kristdemokraterna anser att Tullverket ska om-\r\ndisponera sina insatser för att klara denna utgiftsök-\r\nning. Det fattas, såvitt jag kan förstå, 225 miljoner\r\nkronor. Är det möjligen så att vi ska skära ned antalet\r\ntullare vid Öresundsbron för att finansiera det här?\r\nEller ska vi kanske stänga igen färjeläget i Ystad med\r\nall sin tredjelandstrafik, eller hamnen i Göteborg? Jag\r\nhoppas att jag kommer att få ett svar.\r\nTullverket och skatteförvaltningen, inklusive kro-\r\nnofogdemyndigheterna, är kända även internationellt\r\nför effektivitet, rättssäkerhet och service. De är också\r\nledande när det gäller utveckling och användning av\r\nIT. Inte minst vi i det ansvariga utskottet bör uttrycka\r\nberöm för dessa insatser, tycker jag.\r\nI utskottet bör vi också ligga i framkanten i en se-\r\nriös diskussion om de allvarliga samhällsproblem\r\nsom framför allt narkotikasmuggling, skattebrottslig-\r\nhet och svartarbete utgör. Ordet seriös adresserar jag\r\nsärskilt till Kristdemokraterna som tillfogat två reser-\r\nvationer till betänkandet.\r\nUnderlaget till dessa reservationer återfinns i hu-\r\nvudsak i deras kommittémotion Sk379. Denna är\r\ndessvärre full med sakfel, antaganden och närande av\r\nmyter. Den kan inte med bästa vilja i världen bilda\r\nunderlag för en seriös diskussion.\r\nHerr talman! Jag började mitt anförande med att\r\nkonstatera att ett budgetalternativ måste ses i sin\r\nhelhet. Majoritetsförslaget när det gäller utgiftsområ-\r\nde 3 ökar på anslagen både till skatteförvaltningen\r\noch Tullverket men inte lika mycket som till exempel\r\nFolkpartiet önskar. Myndigheternas effektiviseringar\r\nhar dock sparat mycket resurser som sedan lagts på\r\nbrottsbekämpningen.\r\nInte minst samarbete på nationell och internatio-\r\nnell nivå har förändrat förutsättningarna. I majorite-\r\ntens anslagsförslag beaktas detta. Likaså måste Kust-\r\nbevakningens, polisens och ekobrottsmyndigheternas\r\nresurser hållas i minnet vid bedömningen.\r\nVår nivå bygger alltså på en sammanvägning som\r\nvi bedömer är rimlig i förhållande till helheten. Till\r\nskillnad från oppositionen måste regeringspartiet ta\r\nansvar för sina yrkanden också utanför denna kam-\r\nmare.\r\nHerr talman! Med detta vill jag yrka bifall till för-\r\nslaget i skatteutskottets betänkande nr 1 och avslag på\r\nreservationerna.</pre><pre>Anf.  23  LARS GUSTAFSSON (kd) replik:\r\nHerr talman! Jag tycker att Ulla Westman borde\r\nbyta efternamn till Houdini med tanke på hur hon\r\nsjälv tricksar med sina resonemang. Hon talar först\r\nom att man ska läsa helheten, och det är intressant,\r\nmen hon läser inte en större helhet än att hon inte\r\nklarar av att förstå att neddragningen på skattemyn-\r\ndigheten är relaterad till att vi avser att avskaffa fas-\r\ntighetsskatten. Det kommer att minska administratio-\r\nnen. Då drar man minus på ett ställe och lägger till på\r\nett annat.\r\nJag undrar hur Ulla Westman med 5 miljoner kro-\r\nnor mindre ska bevaka de flygplatser som finns. Jag\r\nvill inte ge mig in i någon omfattande utläggning om\r\nolika sakfel i en enskild motion. Det skulle leda allt-\r\nför långt. Talartiden är alltför kort för det.\r\nMen jag skulle vilja fråga Ulla Westman om hon\r\när nöjd med situationen på de svenska flygplatserna,\r\nom hon är nöjd med tullen i Malmö, om hon är nöjd\r\nmed tullen vid Öresundsbron eller nöjd med de legala\r\nimporter av laglig sprit som görs bakvägen.</pre><pre>Anf.  24  ULLA WESTER (s) replik:\r\nHerr talman! Jag hörde repliken väldigt dåligt.\r\nDet går kanske bra att skruva upp ljudet. Jag heter\r\nWester.\r\nI den kristdemokratiska ansatsen som gäller tul-\r\nlens verksamhet och uppfyllande av mål befinner\r\nman sig vid 1998 då det kom en utredning. Mycket\r\nhar hänt i Tullverket sedan utredningen kom. Den\r\nanvändes nämligen som bas i en stor omorganisation.\r\nKristdemokraterna kan tala väl. Det är alldeles\r\nuppenbart. Jag skulle vilja prata lite mer om skatte-\r\nkontrollen. Det är där ni hanterar de stora pengarna.\r\nJag skulle vilja citera från motionen som är en kom-\r\nmittémotion. Ni skriver i motionshäftet: \"Dock har\r\ndet svenska skattetrycket nu nått en nivå som de facto\r\nurholkar skattemoralen\" och lite längre fram faststäl-\r\nler ni följande: \"Slutsatsen är att en hög skattekvot\r\nmedför en lägre laglydighet\". För detta påstående\r\nlutar ni er på en forskare som heter Friedrich Schnei-\r\nder. Det finns i stort sett ingen som accepterar hans\r\nmetoder mer än de svenska Kristdemokraterna.\r\nHan undersöker den dolda ekonomins andel i ett\r\nland. Kristdemokraterna har högst selektivt plockat ut\r\nnågra enstaka siffror ur Schneiders resultat. De har\r\nvalt ut två som bekräftar den egna tesen och undvikit\r\natt nämna att Grekland, Italien, Portugal, Spanien och\r\nBelgien har mycket högre andel dold ekonomi än vad\r\nvi har i Sverige. På vilka uppgifter, mer än Schnei-\r\nders, grundar sig den kristdemokratiska uppfattning-\r\nen? Vilka undersökningar och vilka mätningar, som\r\nvisar att en hög skattekvot medför en lägre laglydig-\r\nhet, åberopar Kristdemokraterna?</pre><pre>Anf.  25  LARS GUSTAFSSON (kd) replik:\r\nHerr talman! På den sista frågan kan jag referera\r\ntill Gunnar Myrdal.\r\nNär det gäller skattetrycket finns det många un-\r\ndersökningar som visar att ett högre skattetryck gör\r\natt incitamenten att betala skatt minskar. En så stor\r\ndel som 90 miljarder kronor går vid sidan om varje\r\når. Jag tror att denna siffra är underskattad och att\r\nman inte behöver vara professor för att uttala sig om\r\ndetta. Det gäller bara att se sig omkring i Sverige.\r\nAngående hur man ska räkna skattefelet kan jag\r\ninte svara på om det är 30 miljarder, men vi har fak-\r\ntiskt lagligt i dag taget ett beslut i skatteutskottet om\r\natt staten har tagit ut skatt på förlustaffärer. Då tycker\r\njag att man ska tala i ett lite lägre tonläge än vad Ulla\r\nWester gör - ursäkta att jag tidigare sade fel namn.\r\nNär det gäller uppskattningar måste man se hel-\r\nheten. Man måste dessutom våga göra egna antagan-\r\nden och ta konsekvenserna av sin egen politik. An-\r\nnars är det meningslöst att Kristdemokraterna eller\r\nnågot annat parti eller ens regeringen lägger fram ett\r\nförslag till budget i denna kammare.</pre><pre>Anf.  26  ULLA WESTER (s) replik:\r\nHerr talman! Det är bättre att veta än att tro, spe-\r\nciellt i dessa sammanhang. Återigen dammas gamla\r\nuppgifter av. Med all respekt för Gunnar Myrdal är\r\ndet ganska länge sedan han var aktiv i debatten - om\r\nvi får uttrycka det så.\r\nDet finns färska rapporter att tillgå. Det har precis\r\nnyligen kommit en som är skriven av bland andra\r\nAnnika Persson från RSV. Det är en expertrapport\r\nsom hör till Skattebasutredningen. Där, som i väldigt\r\nmånga sammanhang, står att läsa att antingen man tar\r\nhela begreppet skattefel eller begränsar det till svar-\r\ntarbete ligger Sverige på ungefär samma storleksord-\r\nning som andra länder i Nord- och Mellaneuropa men\r\ndefinitivt lägre än i lågskatteländerna i Sydeuropa.\r\nDet är helt klart så det är.\r\nSkattebrottslighet och svartarbete är allvarliga\r\nsamhällsproblem som det tål att diskutera mycket för\r\natt hitta åtgärder emot. Jag tycker att vi ska hålla oss\r\ntill fakta. Vi behöver inte överdriva eller spekulera.\r\nVerkligheten är nog allvarlig som den är.</pre><pre>Anf.  27  ULF SJÖSTEN (m):\r\nHerr talman! I går fattade en majoritet av Sveriges\r\nriksdag bestående av samverkanspartierna Socialde-\r\nmokraterna, Vänsterpartiet och Miljöpartiet beslut om\r\nstatlig budget för de olika utgiftsområdena 2003.\r\nModerata samlingspartiet har förordat en annan\r\ninriktning av den ekonomiska politiken och budget-\r\npolitiken. Det är en inriktning som innebär att tillväxt\r\noch utveckling möjliggörs och stimuleras. Det är en\r\ninriktning som för bort från subventioner till att alla\r\nmänniskor själva kan disponera större del av sin in-\r\nkomst. Det är en inriktning av politiken som syftar till\r\nmångfald, en bättre kvalitet i den gemensamt finansi-\r\nerade sektorn och en större trygghet för alla som bor\r\noch verkar i vårt land.\r\nSom det tidigare har sagts i debatten är vårt bud-\r\ngetförslag också att betrakta som en helhet. Inte nå-\r\ngon eller några delar kan brytas ut och behandlas\r\nisolerat från de andra.\r\nNär det gäller anslagen för 2003 avseende skatt,\r\ntull och exekution har Moderata samlingspartiet lagt\r\nett förslag som sammantaget innebär 89 miljoner\r\nmindre än den nu antagna budgeten.\r\nFör Riksskatteverket var det moderata förslaget\r\n75 miljoner lägre. Det motiveras närmast med att de\r\nförslag till skatteförändringar som Moderaterna har\r\nlagt fram kraftigt minskar skattemyndigheternas ad-\r\nministration. Vår föreslagna frysning av taxerings-\r\nvärdena tar bort behovet av omräkning av dessa och\r\nen ny fastighetstaxering.\r\nI detta sammanhang kan nämnas den moderata\r\nmotionen om rättssäker beskattning, herr talman,\r\nnågot som ofta glöms bort i debatten. Långa hand-\r\nläggningstider i skatteutredningar och skattemål i\r\nförvaltningsdomstol har inneburit och innebär stora\r\npåfrestningar för den enskilde och i förekommande\r\nfall dennes företag. Ett tillslag av rättsvårdande myn-\r\ndigheter får betydande konsekvenser. Det blir ofta\r\nstort genomslag i lokala medier, vilket medför svå-\r\nrigheter för det berörda företaget att verka. Leveran-\r\ntörer kräver särskilda garantier för leverans, banker\r\noch kreditinstitut kan frysa krediter, oro sprider sig\r\nbland anställd personal med effektivitetsförluster som\r\nföljd och osäkerhet sprider sig bland företagets kun-\r\nder. Det kan innebära att nya order inte läggs och att\r\ngamla order annulleras. Ett ingripande kan också\r\ninnebära att en eller flera personer frihetsberövas.\r\nDessa konsekvenser ställer stora krav på de rättsvår-\r\ndande myndigheternas utredningsverksamhet och\r\nprocessföring, både i brottmål och civilmål.\r\nHerr talman! Man lever inte upp till dessa med\r\nrätta högt ställda krav när tiden för ett skattemål att\r\npassera genom författningsdomstolarna många gånger\r\nrör sig om ett stort antal år. Totalt för hela rättsväsen-\r\ndet är det förstås delvis en resursfråga och en effekti-\r\nvitetsfråga, men också en fråga om lagstiftning och\r\nmetodfrågor, där transparens och förståelighet är\r\nnyckelord. Här finns det, herr talman, stora brister i\r\ndag, tyvärr. Vi moderater kommer att återkomma till\r\njust den här frågan i särskild ordning, och vi kommer\r\natt återkomma till den ofta och med kraft.\r\nFör Tullverket var det moderata förslaget\r\n28 miljoner större än regeringsförslaget. Den främsta\r\norsaken till ökningen är den omfattande smugglingen,\r\ndels av punktbeskattade varor, dels av narkotika och\r\nvapen. Tullens kontrollverksamhet behöver sålunda\r\nstärkas. Vi anser också att tullens verksamhet uteslu-\r\ntande ska vara anslagsfinansierad.\r\nFör kronofogdemyndigheterna var det moderata\r\nförslaget 40 miljoner lägre än regeringsförslaget. En\r\ndel av deras verksamhet är inte en integrerad del av\r\nmyndighetsutövningen. Ett exempel som vi har lyft\r\nfram är tillsynen vid konkurs som borde kunna utfö-\r\nras av konkursförvaltare på den privata marknaden.\r\nDetta gör att anslaget till kronofogdemyndigheterna\r\nkan minskas. Det är glädjande, herr talman, att nu\r\nkunna konstatera att även regeringen delar den mode-\r\nrata uppfattningen att kronofogdemyndigheternas\r\nverksamhet behöver ses över och att man nu från\r\nregeringens sida har tillsatt en utredning med uppgift\r\natt arbeta med kronofogdemyndigheternas framtid.\r\nHerr talman! Det här var en sammanfattning av de\r\nmoderata förslagen för utgiftsområdena skatt, tull och\r\nexekution.</pre><pre>Anf.  28  GUNNAR ANDRÉN (fp):\r\nHerr talman! Orden är viktiga. Det är inte första\r\ngången jag säger det. Majoritetens förslag i det här\r\nbetänkandet, det som kommer att bli riksdagens be-\r\nslut, säger att skatteförvaltningens viktigaste uppgift\r\när att prioritera förstärkt skattekontroll. Det finns en\r\nskillnad i vad Folkpartiet säger. Vi säger någonting\r\nannat: Vi ska förbättra skattekontrollen. Det är väldigt\r\nstor skillnad i sak på detta, för man betraktar skatte-\r\nbetalaren på ett annat sätt.\r\nDet är viktigt att se just skatteförvaltningen som\r\nen serviceorganisation, inte som en organisation som\r\nhar som enda uppgift att kräva in skatter. Jag tror att\r\nav de utgiftsområden som vi nu ska behandla är det så\r\natt när det gäller skatteförvaltningen vill vi alla ha så\r\ngod service från den som möjligt. När det gäller Tull-\r\nverket vill vi nog ha så lite som möjligt med Tullver-\r\nket att göra. Och när det gäller den exekutiva verk-\r\nsamheten, kronofogdemyndigheterna, vill vi i grund\r\noch botten inte ha någonting alls med dem att göra.\r\nDet blir en väldig skillnad på de olika förvaltningar\r\nsom vi nu hanterar.\r\nJag vill gärna säga att jag tror att vi i Sverige kan\r\nglädja oss åt att vi har utmärkt kompetenta förvalt-\r\nningar på alla de här områdena och att de präglas av\r\nnågonting som är väldigt viktigt i förhållande till\r\nmånga andra länder, nämligen stor oväld, och att det\r\nkorrupta draget nästan saknas i Sverige på de här\r\nområdena. Vi har många andra områden där det före-\r\nkommer brottslig verksamhet, men när det gäller\r\nTullverket, Skatteverket och den exekutiva verksam-\r\nheten förekommer det aldrig några sådana rapporter,\r\noch det tycker jag är väldigt viktigt att lägga märke\r\ntill.\r\nSkatteverket består av två delar, nämligen Riks-\r\nskatteverket och de regionala skattemyndigheterna.\r\nDem vill man nu slå ihop, och det kan finnas goda\r\nskäl för detta. Men när man tittar på Folkpartiets\r\nändringsförslag ska man notera att vi egentligen inte\r\nvill förstärka Riksskatteverket, utan vi vill att man\r\nska förstärka den lokala servicen, och Folkpartiets\r\nhela förslag till ökade utgifter på det här området\r\nläggs på den regionala verksamheten. Det är just för\r\natt få fram ökad service. Får man fram ökad service\r\ngenom ett mera förtroendefullt samarbete med skatte-\r\nbetalarna så kan man också, tror vi, få fram en utväx-\r\nling så att man kan få fram fler skattebetalare som vill\r\nägna sig åt att verkligen betala skatt. Vi vill ha mind-\r\nre av kontrollverksamhet, för kontrollverksamhet har\r\ni grunden ett negativt drag över sig.\r\nNär det gäller skatteförvaltningen i övrigt tror jag\r\natt det är väldigt viktigt att ha klart för sig att männi-\r\nskor som hamnar i vad de uppfattar som klammeri\r\nmed skattemyndigheterna känner att de befinner sig i\r\nett underläge. Skattelagstiftningen ska vara tydlig och\r\nklar, det är väldigt viktigt, och vi i skatteutskottet ska\r\nvara noggranna med att se till att den är det. Men när\r\nman hamnar i en diskussion eller skriftväxling med\r\nskattemyndigheterna uppfattar många skattebetalare\r\nskattelagstiftningen som väldigt drakonisk, och ut-\r\nrymmet för förståelse från skattebetalarens sida är\r\nofta ringa. Det finns säkert goda skäl många gånger,\r\nför det finns många missuppfattningar, men ibland\r\nkan det vara sådana omständigheter som gör att det\r\nkan vara svårt att förstå varför den enskilde skattebe-\r\ntalaren har hamnat i en sådan situation. Då känns det\r\nofta som en övermakt. Då tror jag att det är viktigt att\r\nman från skattemyndigheterna försöker sätta sig in i\r\ndet som har lett fram till denna besvärliga situation\r\nför många människor.\r\nPå ett område tycker jag att det är viktigt att säga\r\natt skatteförvaltningen går i god för en bättre regional\r\npolitik. Skatteförvaltningen har visserligen fått ett\r\ngenerellt sparkrav på sig som alla andra myndigheter,\r\noch det kan man diskutera, men man har på ett bra\r\nsätt tillvaratagit möjligheterna att decentralisera verk-\r\nsamheten, och lägger till exempel ut många gransk-\r\nningar av deklarationer från den här stora staden\r\nStockholm, där vi nu råkar befinna oss, till andra\r\ndelar av landet. Det tror jag är ett effektivt sätt att\r\nförbättra servicen så att folk får sina deklarationer\r\ngodkända eller underkända i god tid. Väntetiden i\r\nskatteärenden är ett problem för många människor.\r\nDet är väldigt viktigt att man vet vad som gäller på\r\ndet här området, och jag tycker att det är glädjande att\r\nRiksskatteverket ser till att placera till exempel\r\nmånga deklarationsgranskningar i Umeå, Luleå, Lud-\r\nvika och var det nu kan vara.\r\nJag ska slutligen säga två saker till Ulla Wester.\r\nJag tycker att det är övermaga, för att använda ett hårt\r\nord, att säga att oppositionen inte tar ansvar för sina\r\nförslag. Jag menar att det inte är på det sättet. Vi\r\nförsöker faktiskt efter förmåga - vi har inte tillgång\r\ntill de utredningsresurser som regeringen har och som\r\nriksdagsmajoriteten förlitar sig på - att lägga fram\r\nförslag som är väl förankrade i verkligheten. Jag kan\r\nsäga att jag nästan känner mig förolämpad när hon\r\nsäger att vi inte skulle ta ansvar för de förslag vi läg-\r\nger fram.\r\nSedan vill jag också säga med anledning av att\r\nman refererar till Gunnar Myrdal - jag är så gammal\r\natt jag har träffat Gunnar Myrdal - att det var han\r\nsom en gång sade att det svenska skattesystemet, som\r\nföreträdare till det nuvarande regeringspartiet också\r\nstod fäder till, gjorde vårt land till ett folk av fifflare.\r\nDet var ett hårt uttryck. Men jag tror att problemet\r\när att en del inslag i det nuvarande skattesystemet gör\r\natt vi fortfarande lever i den situationen att det är\r\nvedertaget att man får fiffla lite med skatten. Jag tror\r\ndessvärre att Gunnar Myrdal inte har ändrat åsikt, inte\r\nbara av det skälet att han numera är död.</pre><pre>Anf.  29  ULLA WESTER (s) replik:\r\nHerr talman! Jag tror inte att jag sade att opposi-\r\ntionen inte tog ansvar för sin politik eller för sina\r\nförslag. Det jag frågade efter var en redovisning av\r\nhur man har kommit fram till sina förslag, hur man\r\nräknar. Den frågan gällde inte Folkpartiet. Ni hade ju\r\ninte haft de övningarna vad jag kunde läsa mig till i\r\nert förslag till utgiftsområdena.</pre><pre>Anf.  30  GUNNAR ANDRÉN (fp) replik:\r\nHerr talman! Jag tackar Ulla Wester för detta\r\nförtydligande, att det kanske inte gäller Folkpartiet.\r\nMina anmärkningar gällde dock inte bara Folkpartiet\r\nutan de gällde den syn som detta uttalande företräder,\r\nnämligen att oppositionsförslag skulle vara oansvari-\r\nga. Det är möjligt att sådant förekommer. Jag skulle\r\ntill och med kunna säga att det kanske förekommer\r\nett och annat oansvarigt förslag också från företrädare\r\nför regeringspartierna. Men jag menar att för att vi\r\nska respektera varandra gäller det att inte tillvita var-\r\nandra åsikter som vi egentligen inte har.</pre><pre>Anf.  31  ULLA WESTER (s) replik:\r\nHerr talman! Jag måste ändå fortsätta den här ar-\r\ngumentationen.\r\nDet är väl ändå inte ansvarsfullt att å ena sidan\r\nspara på administration och räkna väldigt noga på det\r\noch å andra sidan spä på med diverse olika förslag till\r\nskatteförändringar som kostar massor i administration\r\nmen inte ange det. Det tycker inte jag är ansvarsfullt.</pre><pre>Anf.  32  GUNNAR ANDRÉN (fp) replik:\r\nHerr talman! Det kan vara lite svårt för mig att\r\nsvara för andra partier. Det har jag ingen ambition att\r\ngöra heller. De får svara för sig själva.\r\nDäremot kan jag tycka, om man till exempel går\r\nin på det generella besparingskravet i hela administ-\r\nrationen på 0,7 % eller vad det är, att det är klart att\r\nman alltid kan diskutera hur stort detta krav ska vara\r\noch vilka ytterligare resurser det blir, nedskärningar\r\neller effektiviseringar. Jag menar som så att om till\r\nexempel de anslagsökningar som Folkpartiet råkar ha\r\nföreslagit den här gången, och som är ganska modes-\r\nta, används på ett förnuftigt sätt så att de utvecklar\r\nIT-verksamheten kan man fria andra resurser i verk-\r\nsamheten som gör att servicen från de här myndighe-\r\nterna kan bli väldigt mycket bättre. Utväxlingen kan\r\nbli väldigt stor.\r\nMen låt oss inte bråka om detta! Majoritetens för-\r\nslag gäller.</pre><pre>Anf.  33  ROGER KARLSSON (c):\r\nHerr talman! Ledamöter! Samhället förändras\r\nsnabbt. Det var inte så länge sedan vi enbart hade två\r\nstatliga TV-kanaler. Det var inte så länge sedan våra\r\nTV-apparater bara visade svartvitt. Men de föränd-\r\nringar som sker i samhället innebär också förändring-\r\nar för våra statliga myndigheter. Tullverket är en\r\nsådan myndighet som har fått väldigt stora föränd-\r\nringar bara under de senaste tio åren.\r\nMycket har hänt sedan tulltjänstemannen likt Nils\r\nPoppes gestalt Fabian Bom med ett glatt \"tull, tull\"\r\nmötte människor vid gränsen, gjorde sin inspektion,\r\noch sedan var det bra med det. Frågan är om det nå-\r\ngonsin har gått till på just Fabian Boms sätt, i vilket\r\nfall jobbar tullen i dag efter helt nya förutsättningar.\r\nVi har en Öresundsbro med både tåg- och biltrafik\r\nsom innebär ett ökat tryck på gränskontrollen. Vi har\r\nett Schengenavtal och ett EU-medlemskap som gör\r\natt tullen får arbeta efter helt andra premisser. Man\r\narbetar inte bara med gränskontroll utan också inne i\r\nlandet. Det är sådant arbete som kräver ökade resur-\r\nser. Vi som förtroendevalda politiker har en skyldig-\r\nhet att se till att människor kan känna sig trygga även\r\nnär det sker stora förändringar i samhället.\r\nHerr talman! I Centerpartiets budgetalternativ har\r\nvi anslagit ytterligare 20 miljoner till Tullverket just\r\nför att kunna möta de förändringar som har skett och\r\nge Tullverket de ökade resurser som de här föränd-\r\nringarna har skapat behov av. Vi har gjort en omför-\r\ndelning från Riksskatteverket till Tullverket för att\r\nklara anslagsökningen till tullen.\r\nJag tycker att det är helt nödvändigt att ge Tull-\r\nverket ökade resurser för att möta den ökade trafiken\r\nav bland annat narkotikasmuggling. Vi har framför\r\noss en östutvidgning av EU, och då kommer vi att få\r\nstor produktion av syntetisk narkotika inom EU:s nya\r\ngränser. Det är också någonting som vi bör ta i beak-\r\ntande när vi diskuterar hur vi ska kunna ha en gräns-\r\nkontroll och hur Tullverkets anslag ska se ut i framti-\r\nden.\r\nMen, som sagt var, tullen behöver ökade resurser.\r\nVi har gjort en omfördelning från Riksskatteverket.\r\nUtan att ge tullen ökade resurser har jag svårt att se\r\nhur man skulle kunna uppnå den nya narkotikami-\r\nnisterns - om jag får kalla honom så - mål att vi ska\r\nha ett narkotikafritt samhälle inom tio år.</pre><pre>Anf.  34  ANDERS BENGTSSON (s):\r\nHerr talman! Jag vill tacka utskottet för beaktan-\r\ndet av mitt och mina medmotionärers yrkande i vår\r\nmotion So517 om mer resurser till tullen.\r\nSamtidigt som utskottet påpekar att beslagen av\r\nalkohol vid våra gränser minskar vet vi att den totala\r\nmängden sprit som förs in till landet ökar, såväl den\r\nlagliga som den smugglade. Som boende i den sydli-\r\nga delen av vårt land märker jag hur mycket olaglig\r\nalkohol som florerar på marknaden.\r\nDet är av stor betydelse att vi kan stävja den olag-\r\nliga införseln av vin, öl och sprit till landet. Till det\r\nfinns flera anledningar. Den främsta är naturligtvis att\r\nvi vet att den olagliga spriten mycket lättare hittar\r\nsina vägar till våra ungdomar. Den är billigare och\r\ndärmed lättare att avyttra till exempel till ungdomar.\r\nEn annan anledning är ekonomisk. Den svarta\r\nspriten ger ingen skatt till samhället och därmed\r\nmindre resurser just till att bekämpa den olagliga\r\nsprithanteringen.\r\nHerr talman! Jag har inget annat yrkande än ut-\r\nskottets. Men jag vill uppmärksamma kammaren på\r\ndet problem jag pekat på och vädja till skatteutskottet\r\natt nogsamt följa utvecklingen och se till att tullen får\r\nde resurser som behövs för att bekämpa svartspriten,\r\nför våra ungdomars skull.</pre><pre>Överläggningen var härmed avslutad.\r\n(Beslut fattades under 16 §.)</pre><pre>10 §  Vissa mervärdesskattefrågor, m.m.</pre><pre>Föredrogs\r\nskatteutskottets betänkande 2002/03:SkU2\r\nVissa mervärdesskattefrågor, m.m. (prop. 2002/03:5)</pre><pre>Anf.  35  LENNART HEDQUIST (m):\r\nHerr talman! I den mån någon följer riksdagens\r\nbehandling av ärenden i dag upplevs kanske inte\r\nrubriken på det ärende vi nu ska diskutera, \"Vissa\r\nmervärdesskattefrågor, m.m.\", som någon kioskvälta-\r\nre. Likväl anger detta betänkande lite grann av skill-\r\nnaden mellan partierna i svensk politik, eller skillna-\r\nden mellan alternativen i svensk politik.\r\nDe reservationer som finns från de borgerliga\r\npartierna är förvisso fler, och varje parti har sina egna\r\nreservationer. Men en gemensam tråd i dessa reser-\r\nvationer upplever jag vara att de borgerliga partierna\r\nvill underlätta för småföretagen och för nystartade\r\nföretag, vilket däremot inte är något inslag i rege-\r\nringspolitiken.\r\nDet är typiskt att man på de olika punkterna i be-\r\ntänkandet föreslår åtgärder som snarast försvårar för\r\nsmåföretagen. Dit hör till exempel att införa föreläg-\r\ngande att lämna periodisk sammanställning med möj-\r\nlighet till vitesföreläggande. Dit hör också att man\r\nutan nödig konsekvensanalys ändrar på reglerna om\r\nsjälvkostnadspris som beskattningsunderlag vid uttag\r\nav gemenskapsinterna förvärv.\r\nSedan vill man genomföra en liten åtgärd som rör\r\nuppskov med betalning av preliminär skatt för ny-\r\nstartade företag. Det är ett slag helt i luften som man\r\nförvisso kan vidta men som inte påverkar och under-\r\nlättar för nystartade företag. Vi moderater har där\r\nvisat på hur man i stället borde möjliggöra för ny-\r\nstartade företag att göra direktavskrivning för kort-\r\ntidsinventarier och öka den summan betydligt. Det\r\nskulle vara en omedelbar åtgärd som är till hjälp för\r\nnystartade företag.\r\nFru talman! Vi står naturligtvis bakom samtliga\r\nreservationer där vi moderater finns med. Men för\r\ntids vinnande inskränker jag mig till att yrka bifall till\r\nreservation 3.\r\nJag vill också i sammanhanget - jag kommer nu\r\nin på \"m.m.\" i rubriken - ange att det i förslaget ingår\r\nnedsättning av socialavgifter i stödområde A. Det\r\nvidgas med ytterligare en bransch. Den principiella\r\ninställningen från oss moderater är att den typen av\r\nnedsättning i ett stödområde bör gälla samtliga före-\r\ntag och inte enbart vissa företag i vissa branscher.\r\nFru talman! Med detta noterar jag att innebörden\r\nav förslaget från utskottet, som grundar sig på propo-\r\nsitionen 5 till riksdagen i år, inte är ett förslag som\r\nunderlättar för småföretagen och nystartade företag i\r\nSverige. Vill man se förslag med den inriktningen får\r\nman gå till reservationerna.</pre><pre>Anf.  36  ANNE-MARIE EKSTRÖM (fp):\r\nFru talman! Vi vill ha en bra skola, vård och en\r\nomsorg som är värd att kallas omsorg. För att få det\r\nbehövs en gemensam finansiering. Det är viktigt att\r\nmånga kan vara med och dela på betalningen av vår\r\nvälfärd. Det måste finnas fler människor som har ett\r\nriktigt arbete och kan försörja sig och betala skatt.\r\nNär fler bidrar till skatteunderlaget kan skatterna bli\r\nlägre och vi får samtidigt råd med de välfärdsrefor-\r\nmer vi vill genomföra.\r\nFör att få fler människor i arbete krävs det bra\r\nförutsättningar för befintliga företag att överleva och\r\nväxa och för nya att starta. Det är de små företagen\r\nsom främst står för tillväxten. Därför måste småföre-\r\ntagarens makt stärkas.\r\nI dag överhopas företagen av krångliga regler,\r\nadministration och omfattande uppgiftslämnande till\r\nolika myndigheter. Särskilt drabbar det i dag småfö-\r\nretagaren som enligt OECD-statistik lägger ned\r\n30 000 kr per anställd och år för att administrera\r\nregelverket inom områdena beskattning, miljö och\r\narbetsmarknad. Siffran avser företag med upp till 19\r\nanställda. Det är tid och pengar som skulle kunna\r\nanvändas bättre till investeringar i personal, befintlig\r\neller ny, eller i utrustning för att utöka verksamheten.\r\nFru talman! Det är inte fler regler som företagaren\r\nbehöver i dag utan färre och enklare.\r\nNågra av de förslag som finns i den proposition\r\nsom vi nu diskuterar, Vissa mervärdesskattefrågor,\r\nm.m., upplever vi som onödiga förändringar, precis\r\nsom Lennart Hedquist sade förut. Det gäller förslaget\r\natt ändra beräkningen av vilken kostnad som ska\r\nligga till grund för beskattning när man gör egna\r\nuttag, om det ska vara tillverkningskostnad som i dag\r\neller enligt förslaget tillverkningskostnad med\r\nschablonmässigt beräknade försäljningskostnader\r\ninräknade. Vi uppfattar att det inte har gjorts tillräck-\r\nliga analyser av hur det påverkar och vad som vinns\r\nmed förslaget.\r\nEtt annat förslag som vi inte heller ställer oss bak-\r\nom är att Riksskatteverket ska kunna göra föreläg-\r\ngande med vite om man inte lämnar en periodisk\r\nsammanställning av handel med EG-länder. Vi anser\r\ninte att det behövs ytterligare sanktionsmöjligheter\r\nutöver de förseningsavgifter som i dag gäller. Som\r\njag har sagt tidigare är det inte fler regler som behövs\r\nutan färre. Som sades i går i skattedebatten kanske det\r\nmåste till information om varför en viss regel behövs.\r\nDå får man också lättare förståelse för de regler som\r\nman måste ha.\r\nFru talman! I ett avsnitt i propositionen har dock\r\nregeringen och Socialdemokraterna gjort ett litet steg\r\nför att förbättra för nystartade företag. Nystartade\r\nföretag ska få uppskov i tre månader med att börja\r\nbetala F-skatt. Det är ett lite myrsteg på vägen jämfört\r\nmed det elefantkliv som behövs för att underlätta för\r\nnystartade företag.\r\nFörslaget ska medverka till att nystartade företag\r\nska hinna upparbeta sin likviditet innan den första\r\nskatteinbetalningen ska göras, det vill säga att företa-\r\nget ska hinna få in pengarna innan de ska betalas ut.\r\nDet är väl bra. Men det som behövs är en rejäl över-\r\nsyn av skattereglerna och då bland annat reglerna för\r\ninbetalning av skatten för både nystartade och etable-\r\nrade företag.\r\nI dag fungerar inte produktionen i företagen som\r\ntidigare. Då hade man en jämn produktion över tiden.\r\nDet som inte såldes direkt lades på lager. Det är inte\r\nså i dag. De flesta företag arbetar efter kundorder och\r\nhar därför en ojämn inkomst under året. Den ojämna\r\ninkomsten kan också bero på att företaget bedriver en\r\nverksamhet som tillverkar säsongsvaror. Det som nu\r\när aktuellt är till exempel julgranskulor. Men det kan\r\nockså bero på att man säljer konsultjänster som bara\r\nefterfrågas under några vårmånader och höstmånader.\r\nDå fungerar inte det system som finns i dag att före-\r\ntagaren lämnar en preliminär skattedeklaration vid\r\nårets början som innebär att den totala skatt som man\r\nräknar med att betala under året fördelas jämnt över\r\ntiden, det vill säga samma skatt månad efter månad.\r\nI det fall företagaren jobbar mest under vår och\r\nhöst innebär det att företagaren betalar för lite skatt\r\nunder våren. Under slutet av sommaren betalas skatt\r\nför inkomster man inte haft. Förhoppningsvis rättar\r\ndet till sig under hösten om företagaren klarat den\r\nperiod som han eller hon inte haft någon inkomst för\r\nmen där man ändå betalat in skatt. Dessvärre kan\r\nföretagaren råka ut för likviditetssvårigheter under\r\ntiden som han eller hon inte har några inkomster. I\r\nvärsta fall kan det i slutändan leda i konkurs. Med\r\nojämn orderingång kan det också vara svårt att upp-\r\nskatta den preliminära inkomsten. För att vara på den\r\nsäkra sidan uppger man en för låg uppskattad inkomst\r\nmed en stor restskatt som följd. Det kan man också\r\nkalla för en viss form av missbruk, att man inte tar\r\nupp det som man egentligen tror att man kommer att\r\ntjäna. Men man vet ju inte det i början av året.\r\nFru talman! Folkpartiet anser att ett skatteinbetal-\r\nningssystem som i större utsträckning tar hänsyn till\r\natt inbetalning av skatt sker efter det att man haft\r\ninkomsten måste införas så att man har fått in peng-\r\narna innan man betalar ut dem. Vi anser därför att\r\nregeringen måste gå ett steg längre än det i proposi-\r\ntionen föreslagna uppskovet på tre månader, även om\r\ndet angivna förslaget är ett litet steg på vägen. Jag\r\nyrkar bifall till Folkpartiets reservation 4 och ställer\r\nmig bakom de övriga reservationerna där Folkpartiet\r\nfinns med.</pre><pre>Anf.  37  PER LANDGREN (kd):\r\nFru talman! Jag är övertygad om att det ute i lan-\r\ndet bland företagare, inte minst bland småföretagare,\r\nkan upplevas som ett de små stegens tyranni när det\r\ngörs små, små förändringar som alltför ofta drar åt\r\ntumskruvarna och gör det besvärligare. När nu skat-\r\nteutskottet föreslår att skatteunderlaget för mervär-\r\ndesskatt, moms, inom EU ska utgöras av självkost-\r\nnadspris och inte tillverkningskostnad då inköpsvärde\r\nsaknas kan det uppfattas som en detaljfråga och en\r\npetitess. Men det är det inte.\r\nI och för sig vill jag säga att det jag saknar mest är\r\nsiffror och en tillfredsställande konsekvensanalys.\r\nDet finns en ansats till det i propositionen, längst bak,\r\nmen det är inte tillräckligt för att vi ska veta hur detta\r\nkommer att slå.\r\nNär det gäller Riksskatteverkets rätt att vitesföre-\r\nlägga den som inte lämnar in periodiska samman-\r\nställningar i tid eller inte kompletterar sin samman-\r\nställning i tid kan man tycka att det är riktigt och att\r\nman ska göra detta. Vi tycker att man ska göra det,\r\nmen det räcker med de tidsfrister och den möjlighet\r\ntill sanktioner som finns nu. Vi menar att det snarare\r\nmåste till någon form av mentalitetsförändring gen-\r\ntemot företagarna hos myndigheterna. Det ska inte\r\nhela tiden vara en indrivnings- eller fogdementalitet,\r\nutan man ska ha en positiv inställning till det företa-\r\ngande som faktiskt finns. Då är det inte den här typen\r\nav åtgärder som är angelägna och ska prioriteras.\r\nDen socialdemokratiska företagarpolitiken har,\r\nmed understöd av stödpartierna, underlåtit att förbätt-\r\nra förutsättningarna för företagande och för arbete i\r\nSverige. Man kan hänvisa till Simplexutredningen\r\noch så vidare. Nu kommer det ett förslag i betänkan-\r\ndet och i proppen om att ordna en typ av uppskov när\r\ndet gäller F-skatt och särskild A-skatt. Det tycker vi\r\när bra, men tre månader är för lite. Vi vill förlänga\r\ndet.\r\nVisst finns det faror med detta. Egentligen borde\r\ndetta finnas med i ett helt paket för företagandet - nu\r\när det en isolerad åtgärd. Den är positiv, men otill-\r\nräcklig i sin helhet. Vi menar att det skulle vara en\r\nlängre tid och kombineras med en hel del andra,\r\nkraftfulla förslag som vi saknar.\r\nFör tids vinnande yrkar jag bifall enbart till vår\r\nförsta gemensamma reservation, men jag står natur-\r\nligtvis bakom de andra också.</pre><pre>Anf.  38  PER ROSENGREN (v):\r\nFru talman! I skatteutskottet har vi en massa så-\r\ndana här roliga betänkanden där vi sätter en huvud-\r\nrubrik, och sedan trycker vi dit lite \"m.m.\" också. Det\r\när ganska roligt, för det kan hamna precis vad som\r\nhelst under rubriken \"m.m.\".\r\nHuvuddelen av betänkandet handlar alltså om vis-\r\nsa mervärdesskattefrågor. Där föreslås förändringar i\r\nenlighet med de krav som EU ställer på oss.\r\nDet här är inte första gången vi har hört borgerliga\r\npartier stå i talarstolen och säga att vi inte behöver\r\nbry oss om EG:s regelsystem. Det sjätte mervärdes-\r\nskattedirektivet är egentligen det enda inom skatte-\r\nområdet som vi i Sverige har skyldighet att följa. Men\r\nde borgerliga säger vid varenda tillfälle: \"Nej, det\r\nbehöver vi inte göra. De där regelverken som vi har\r\nskrivit under behöver vi inte bry oss om!\"\r\nLennart Hedquist säger i en reservation att vi kan\r\nutvidga nedsättningsmöjligheterna till andra bran-\r\nscher också. Men det är ju också styrt av EG, eller\r\nEU!\r\nGång efter gång får man höra sådant av de stora\r\nförespråkarna för EU - de som till och med arbetar\r\nför att det ska bli majoritetsbeslut där nere. Plötsligt\r\nstår de här i kammaren och säger: \"Det där behöver vi\r\ninte följa!\" Det blir lite patetiskt i längden.\r\nMan reagerar på att man ska få förelägga vite.\r\nHuvudregeln är att man med föreläggande ska kunna\r\nse till att få in de handlingar som EU och EG-rätten\r\nkräver. Det står också: \"Föreläggandet skall kunna\r\nförenas med vite.\" Det räcker inte med förseningsav-\r\ngifter. Vitesföreläggande är ett sätt att få in handling-\r\narna. Det står: \"skall kunna förenas med .\". Läs\r\ntexten i propositionen och i betänkandet!\r\nBetänkandet innehåller också en intressant fråga,\r\nnämligen uppskov med betalning av preliminär skatt\r\nför nystartade företag. Vi i Vänsterpartiet är natur-\r\nligtvis väldigt företagsvänliga, speciellt när det gäller\r\nsmåföretag, men så här långtgående förändringar för\r\natt gynna småföretagen är vi i nuläget inte beredda att\r\ngå med på. Det är ju formidabla förändringar - revo-\r\nlutionerande sådana. Jag tycker att det är svårt att gå\r\nmed på något sådant. Vi borde åtminstone ha haft en\r\nparlamentarisk utredning först, innan man föreslår så\r\nhär drastiska förändringar.\r\nVi vänsterpartister värnar om vård, skola och om-\r\nsorg. Vad får det här för ekonomiska konsekvenser?\r\nDetta var ett sätt att lite satiriskt närma mig pro-\r\nblematiken. Det här är naturligtvis inte något särskilt\r\nstort förslag. Det inser alla. Dessutom är det ett gans-\r\nka farligt förslag. Det är väldigt lätt att gå in och\r\nbegära uppskov med tre månader.\r\nFör vissa företag handlar det inte bara om skatten\r\nutan även om mervärdesskatten. F-skatten innehåller\r\nnämligen också mervärdesskatt för dem som årsredo-\r\nvisar i sin deklaration. Då ska man få tre månaders\r\nuppskov med att betala in sin moms också. De som\r\nvill skapa sig tre månaders respit gör det genom att\r\nlämna in en preliminär deklaration som innehåller\r\nnoll. De säger att resultatet för detta år såvitt de kan\r\nse kommer att bli noll. Alltså får de en F-skatt på noll\r\nför perioden. Det är många som gör så. Jag har själv\r\nvarit med och lämnat in deklarationer åt klienter på\r\ndetta sätt.\r\nI propositionen skriver man att det skulle kunna\r\nleda till skattebrott och så vidare. Men det är ju bara\r\nunder förutsättning att man sedan inte betalar in\r\nskatten totalt för året. När man har en bättre kontroll\r\növer och ser precis hur mycket man ska betala det\r\nhela lämnar man in en deklaration. Om man misstän-\r\nker att det skulle kunna bli skattebrott skulle man\r\naldrig över huvud taget lansera ett sådant här förslag\r\nom uppskov.\r\nDe svåraste problemen för småföretagare gäller\r\ndem som startar i en situation där de inte redan från\r\nbörjan vet vilka likviditetsbehov de har. Att lura in\r\nsmåföretagare i en situation där de inte får känna de\r\nlikviditetsbehov som finns kan vara farligt och kan\r\nganska lätt leda till att de i slutändan står där med en\r\nkvarskatt som inte är så rolig att betala. Därför tycker\r\njag att vi ska yrka avslag på den delen.\r\nJag yrkar bifall till reservation 6.</pre><pre>Anf.  39  LENNART HEDQUIST (m) re-\r\nplik:\r\nFru talman! Per Rosengren har delvis rätt vad be-\r\nträffar detta med uppskov av preliminär skatt. Det är\r\nett slag i luften, har vi skrivit i vår motion. Man kan\r\ngodta det. Det har ingen speciell verkan på småföre-\r\ntagen, och de kan hamna i svårigheter precis som Per\r\nRosengren anger om de inte har gjort en ordentlig\r\nkalkyl i botten.\r\nMen Per Rosengren som ibland utger sig för att\r\nvara småföretagens vän, varför har ni inte lagt fram\r\nalternativa förslag? Varför stöder ni inte till exempel\r\nvårt förslag att i stället öka möjligheterna till direk-\r\ntavskrivning på korttidsinventarier? Det skulle vara\r\nav betydelse för nystartade företag.\r\nVänsterpartiet är ingen vän av företagsamhet. Det\r\nkommer ofta till uttryck när man skriver sina parti-\r\nmotioner.\r\nSedan vill jag kommentera detta med nedsättning\r\nav avgifterna i stödområdet. Per Rosengren lägger sig\r\nså att säga platt när det gäller att ett EG-direktiv inte\r\nkan ändras. Det är ju detta som man har gjort för en\r\nbransch. Vad vi moderater säger är att om man ska ha\r\nnedsättningar i ett område bör det gälla alla företag i\r\nområdet.\r\nMin fråga till Per Rosengren är: Vad har du för\r\nsakliga invändningar mot att Sverige skulle agera i\r\nden riktningen?</pre><pre>Anf.  40  PER ROSENGREN (v) replik:\r\nFru talman! Jag motsätter mig inte att man ska\r\nagera på det sättet. Men vi har faktiskt det direktiv\r\nsom vi har. En ändring av ett sådant direktiv tar\r\nmånga år, och vi har faktiskt skyldighet att anpassa\r\noss efter de regler och den lagstiftning som vi har.\r\nSedan kan man naturligtvis tänka sig att i förläng-\r\nningen påverka EG-direktiven. Men sådana föränd-\r\nringar tar som sagt väldigt lång tid.\r\nNär det gäller avskrivning av inventarier tycker\r\njag faktiskt generellt sett att ett resultat från ett före-\r\ntag är när man tar intäkterna och drar bort kostnader-\r\nna. Och kostnaderna är den förslitning, den beräknade\r\navskrivning, som finns. Sedan finns det vissa kort-\r\ntidsinventarier för vilka livslängden understiger tre år.\r\nDessa inventarier får man redan i dag skriva av di-\r\nrekt. Sedan kan man diskutera var gränsen ska gå.\r\nMan kan titta på alla dataföretag som skriver av både\r\nprogramvaror och datorer direkt. Detta är alltså inget\r\nstörre problem.\r\nVad vi däremot har problem med är att diskutera\r\nvar gränsen ska gå när det gäller fastighetsinventarier\r\n- i fråga om det fick vi igenom ett tillkännagivande\r\ntill regeringen i fjol - så att inventarier som egentli-\r\ngen är till för driften inte ska beskattas också i fastig-\r\nhetstaxeringen. Det är ett betydligt större problem.\r\nOch där var det faktiskt vi som agerade och fick ett\r\ntillkännagivande här i riksdagen.</pre><pre>Anf.  41  LENNART HEDQUIST (m) re-\r\nplik:\r\nFru talman! Genom att inte stödja den moderata\r\nreservationen motsätter man sig den ökning som vi\r\nhar föreslagit i en första omgång för korttidsinventa-\r\nrier från 2 000 kr till 50 000 kr. Sedan har vi angett\r\natt detta bör vara bara en början och att man bör kun-\r\nna ha direktavskrivningar på investeringar upp till 1\r\nmiljon kronor.\r\nBeträffande nedsättning i stödområdet verkar det\r\nnu vara så att Per Rosengren inser att det inte finns\r\nnågra sakliga skäl att inte låta samtliga företag i ett\r\nområde i så fall beröras. Per Rosengren säger att det\r\nskulle ta tid att ändra direktivet. Men genom att inte\r\nens hojta till alls nu stöder Per Rosengren och hans\r\nparti EG-direktivet i dess nuvarande utformning. Jag\r\nhar lite svårt att förstå att han då inte i stället kan säga\r\natt det ligger någonting i vad som sägs i den moderata\r\nreservationen och att man skulle kunna ställa sig\r\nbakom det resonemang som förs där. I stället gör han\r\nett allmänt utfall om att vi i största allmänhet skulle\r\nvara Europavänliga samtidigt som vi anger att man\r\nbör ändra på vissa direktiv från EU.\r\nDet är självklart att väldigt mycket som kommer\r\nfrån EU - man genomför alltför mycket detaljregle-\r\nring gentemot medlemsstaterna - inte är av godo.</pre><pre>Anf.  42  PER ROSENGREN (v) replik:\r\nFru talman! Vi är inte särskilt glada åt de olika\r\nnedsättningar som finns. Och ju mindre spridning de\r\nfår, desto bättre är det när det gäller sakfrågan. Där-\r\nemot är vi naturligtvis generellt helt på det klara med\r\natt vi så långt som möjligt ska påverka EG-direktiv\r\nhärifrån Sverige. Men varje direktivförändring tar\r\noerhört långt tid, och det måste Lennart Hedquist\r\ninse.\r\nNär det gäller direktavskrivningar upp till 1 mil-\r\njon anser jag att det strider mot all företagsekonomisk\r\nteori att man ska tillåta den typen av snabbavskriv-\r\nningar. Det stämmer inte över huvud taget att man\r\nska kunna tillåta något sådant.\r\nRedan i dag kan man skriva av korttidsinventarier.\r\nHar de en beräknad livslängd på under tre år är det\r\nbara att skriva av dem. Dataföretag skriver av datorer\r\npå 15 000-20 000 kr rakt av därför att livslängden på\r\ndatorerna är så pass kort.\r\nJag ser inte detta som ett större problem, Lennart\r\nHedquist. Hade jag gjort det skulle jag naturligtvis på\r\nnågot sätt försöka påverka detta, till exempel genom\r\natt motionera eller, som vi föredrar att göra nu, att ta\r\nupp det i diskussioner med regeringspartiet och lösa\r\nproblemet den vägen.\r\nSom sagt är det förändringar på gång i fråga om\r\nfastighetsinventarier. Jag vet inte om Lennart Hed-\r\nquist och hans parti har gjort särskilt mycket för att\r\nlösa problematiken med den dubbelbeskattning som\r\nfaktiskt kan uppstå i den situationen.\r\nJag vidhåller att Vänsterpartiet är mer före-\r\ntagsvänligt än Moderaterna. Och jag har läst i vissa\r\ntidningsartiklar att det finns andra som tycker precis\r\nlikadant.</pre><pre>Anf.  43  PER LANDGREN (kd) replik:\r\nFru talman! När det gäller Per Rosengrens åsikter\r\noch deras representativitet för partiet kan det vara\r\nsom rysk roulett. Men jag utgår från att Per Rosen-\r\ngren företräder partiet här. Då undrar jag: Varför\r\ndenna foglighet inför EG i detta fall? Att böja sig för\r\ndirektiv kan vara ett skäl, man har en dom och så\r\nvidare. Jag vill ställa en fråga till Per Rosengren: Vad\r\nbetyder det för företagen? Har du några siffror som\r\nvisar hur denna breddning av beskattningsunderlaget\r\nnär det gäller mervärdesskatten inom EG drabbar\r\nsvensk företagsamhet? Har du några siffror på det?\r\nVad händer? Du hänvisar ju så att säga till dina egna\r\nerfarenheter med företag.\r\nOm vi håller oss till företagen och den möjlighet\r\ntill vitesföreläggande som Per Rosengren vill att\r\nRiksskatteverket ska ha undrar jag: Tycker du att\r\nmentaliteten hos Riksskatteverket är rätt när det gäller\r\nföretagsamhet? Är du inte rädd att det också kan\r\ndrabba och faktiskt underminera företag som trots allt\r\nkan ha förståeliga skäl till att inte alltid göra som\r\nRiksskatteverket säger att man ska göra?</pre><pre>Anf.  44  PER ROSENGREN (v) replik:\r\nFru talman! En av de myndigheter som har störst\r\nförtroende ute bland människor är faktiskt Riks-\r\nskatteverket och skatteförvaltningen. De anses ge en\r\nväldigt bra service och hjälpa till i mycket stor ut-\r\nsträckning. Sedan finns det naturligtvis olika situatio-\r\nner med övertramp från enskilda tjänstemän. Det vet\r\nvi om, och det har jag blivit ganska konkret varse när\r\njag har hjälpt vissa företag i vissa frågor.\r\nSedan ska jag säga något om EU och EG. Som\r\nparti stretar vi naturligtvis av förklarliga skäl mot\r\nvarenda sak som kommer från EU eftersom vi inte\r\ngillar EU. Vi gillar inte den toppstyrning som finns\r\ndär. Men ett parlament och en regering har en viss\r\nskyldighet att följa de avtal som har skrivits under.\r\nJag tror att även Kristdemokraterna, om de hade\r\nsuttit i regeringen, hade anpassat sig på exakt samma\r\nsätt. Per Landgren ska inte försöka inbilla mig något\r\nannat. Han ska inte ens försöka. Jag tror att det är\r\nlugnast för Per Landgren om han inte ens försöker.\r\nDetta visar att man i opposition kan tillåta sig i\r\nprincip lite vad som helst, lite frislängar hit och lite\r\nfrislängar dit. Men en regering och ett parlament har\r\nfaktiskt en skyldighet att följa de ingångna avtalen.\r\nMen som parti och som representant för ett parti\r\nskulle jag naturligtvis kunna tillåta mig att tycka och\r\ntänka vad som helst. Men, som sagt: Pacta sunt ser-\r\nvanda. Avtal ska hållas.</pre><pre>Anf.  45  PER LANDGREN (kd) replik:\r\nFru talman! Svara då på frågan om hur det drab-\r\nbar företagen! Har Per Rosengren någon siffra?\r\nKommer det här att slå hårt mot företagen, eller vad\r\när konsekvensen? Berätta det!\r\nVad Per Rosengren säger om Riksskatteverkets\r\nförtroende hos folk är roligt. Per Rosengren kan sä-\r\nkert hänvisa till fina undersökningar. Men hur är det\r\nmed småföretagarna och den här typen av regler?</pre><pre>Anf.  46  PER ROSENGREN (v) replik:\r\nFru talman! När det gäller regler, regelsystem och\r\nså vidare är det faktiskt inte Riksskatteverket som är\r\nproblemet, utan problemet är väl snarare lagstiftarna.\r\nDe flesta av småföretagsreglerna - reglerna när det\r\ngäller olika typer av blanketter och annat - skapades\r\nunder den borgerliga regeringen då man började infö-\r\nra en massa särskilda regler för handelsbolag liksom\r\nexpansionsmedelsavsättningar och så vidare. Det här\r\nhar lett till väldigt mycket krångel och till att det\r\nbehövs en revisor i nästan varje läge. Detta införde\r\nfaktiskt den borgerliga regeringen. Där tycker jag att\r\nPer Landgren ska gå hem och läsa på lite grann.\r\nNär det gäller kostnaderna, när man går från till-\r\nverkningskostnad till självkostnad, måste jag säga att\r\ndet nog över huvud taget inte kommer att märkas hos\r\nföretagen.\r\nNär det sedan gäller föreläggandet att inkomma\r\nmed handlingar behöver det inte kosta företagen ett\r\nenda dugg. Skickar de in handlingarna blir det inget\r\nvite - så enkelt är det. Skickar de dessutom in hand-\r\nlingarna i tid blir det inte ens någon förseningsavgift.</pre><pre>Anf.  47  ANNE-MARIE EKSTRÖM (fp) re-\r\nplik:\r\nFru talman! Jag och Folkpartiet värnar också vår-\r\nden, skolan, omsorgen och företagsamheten. Välfär-\r\nden förutsätter att vi har en väl fungerande företag-\r\nsamhet.\r\nFörslaget om att man ska få uppskov i tre månader\r\när, som jag tidigare sagt, åtminstone ett litet steg.\r\nMen jag ser inte att det som Per Rosengren föreslår är\r\nett bra sätt. När man ser att man inte får fler inkoms-\r\nter på ett tag går man till skattemyndigheten och\r\nsäger att man inte kommer att tjäna mer pengar under\r\nåret. Men efter tre månader, när man börjar få in-\r\nkomster igen, går man tillbaka till skattemyndigheten\r\noch talar om att man kommer att få inkomster.\r\nJag tycker att det är lite av ett missbruk. Det är\r\ninte riktigt så systemet var tänkt. Man måste se över\r\nhur man ska göra med skatteinbetalningar och se till\r\nhelheten, för detta är ett problem. Ibland händer ju\r\njust det som Per Rosengren nämnde, nämligen att\r\nman får en stor restskatt på grund av att man i början\r\nav året inte har kunnat uppskatta sina inkomster eller\r\npå grund av att man blir utan inkomster till exempel\r\nunder ett sommaruppehåll. Ändå måste man betala in\r\nskattepengar. Det gör att man kanske inte har några\r\npengar över huvud taget.</pre><pre>Anf.  48  PER ROSENGREN (v) replik:\r\nFru talman! Jag tar det sistnämnda först. Om jag\r\nsom företagare i september-oktober märker att det\r\nhar gått lite trögt och att jag har betalat in för mycket\r\nskatt lämnar jag in en ny preliminär deklaration och\r\nvisar vad resultatet ska vara. Om jag har betalat in\r\ntillräckligt behöver jag inte betala mer.\r\nAllting måste bygga på att företagaren har att\r\nlämna in uppgifter till skattemyndigheten. Skatte-\r\nmyndigheten kan ju inte uppskatta hur mycket de\r\nenskilda företagen ska betala in. Det hela måste byg-\r\nga på att man faktiskt går in med en begäran och på\r\nett beräknat verkligt resultat. Hur Folkpartiet annars\r\ntänkt lösa problemet är för mig helt obegripligt.\r\nI våras i en artikel i Finans Vision tog jag upp den\r\nhär problematiken och skrev att om vi ska ha en stark\r\noffentlig sektor så bygger det på arbetade timmar\r\ninom den icke skattefinansierade sektorn, det vill säga\r\nhos företagen. Det är där som välfärden byggs, och\r\ndet är detta som vi måste bygga på. Därför måste vi\r\nse till att det blir fler företag, företag som ger vinst, så\r\natt vi kan få ut skatt.</pre><pre>Anf.  49  ANNE-MARIE EKSTRÖM (fp) re-\r\nplik:\r\nFru talman! Jag håller med Per Rosengren om det\r\nsistnämnda. Jag håller också med om att man, när\r\nman i slutet av året ser att man inte kommer att tjäna\r\nmer pengar, kan vända sig till skattemyndigheten.\r\nMen det är ju också så att det är säsongsvariationer\r\nnär det gäller vad man tjänar in. Det kan finnas flera\r\nolika sätt att lösa detta. Jag har inget klart förslag men\r\ntycker att detta behöver ses över. Det är många, det\r\nvet jag, som har problem just med detta med att kun-\r\nna få likviditet, till exempel under sommaren eller när\r\nman jobbar mycket på hösten och kanske inte alls på\r\nvåren.</pre><pre>Anf.  50  PER ROSENGREN (v) replik:\r\nFru talman! Det där är väldigt lätt att lösa; det är\r\ninga som helst problem. Är det så att jag har väldigt\r\nstora inkomster på våren betalar jag, om jag har en\r\npreliminärskatt att betala, varje månad. Den skatten\r\nblir då betydligt lägre. Därmed får jag en viss över-\r\nlikviditet under tiden, och de pengarna sätter jag in på\r\nett konto eftersom jag vet att jag till sommaren inte\r\nhar några inkomster och att preliminärskatten ska\r\nbetalas. Det innebär de facto lite grann att man får\r\nränta på de pengar som staten då egentligen inte får.\r\nDe företag som jag har haft kontakt med löser detta\r\nutan några större problem. Ni målar upp småsaker till\r\njättestora problem.\r\nDet som är intressant är om Folkpartiet har någon\r\nmodell för att lösa den eventuella problematiken. Nej,\r\ndet har vi inte sett, utan man säger att vi på något sätt\r\nmåste lösa detta. Men kom då med ett förslag! Till\r\nexempel när det gäller företag som på något sätt är\r\nsäsongsbundna undrar jag om skattemyndigheten ska\r\nbehöva sitta där och skatta detta: Det där är ett sä-\r\nsongsföretag, så då tar vi inte ut någon skatt. I stället\r\ntar vi ut mycket mer under övrig tid.\r\nDet är väl bättre att ha det som det nu är. Under de\r\nperioder då man är överlikvid kan man faktiskt lägga\r\nundan pengar.</pre><pre>Anf.  51  ROGER KARLSSON (c):\r\nFru talman! Inledningsvis vill jag säga att jag\r\nställer mig bakom samtliga reservationer där Center-\r\npartiet finns med men för att spara tid yrkar jag bifall\r\nendast till reservation 2.\r\nMånga människor bär på idéer - idéer som de vill\r\nförverkliga. Tyvärr sätter ofta ekonomin eller ute-\r\nblivna besked från myndigheter käppar i hjulet beträf-\r\nfande möjligheterna att starta företag. Redan i dag\r\ntvingas många blivande företag till en godtycklig\r\nbedömning och prövning hos myndigheter för att få\r\nbidrag och stöd. Ett av \"m.m.\"-förslagen i föreliggan-\r\nde proposition - förslaget om att nystartade företag på\r\nbegäran ska kunna få uppskov i tre månader med\r\nbetalning av preliminärskatt - gör knappast dagens\r\nsnåriga regelverk enklare.\r\nEnligt regeringens förslag ska uppskovet kunna\r\nges under förutsättning att den skattskyldige inte tar\r\növer näringsverksamhet som redan bedrivs och inte\r\nredan bedriver näringsverksamhet själv eller att sär-\r\nskilda skäl talar emot. Gränsdragningsproblemen\r\nkommer att bi svåra. Risken för godtycke vid be-\r\nhandling av vem som ska få uppskov är uppenbar.\r\nSyftet med regeringens förslag är att komma till\r\nrätta med de likviditetsproblem som många nystarta-\r\nde företag hamnar i, och det är ett lovvärt syfte. Men\r\nförslaget kommer bara att påverka på marginalen när\r\ndet gäller nystartade företags likviditetsproblem.\r\nEftersom förslaget inte innebär en lägre beskattning\r\nutan enbart ett begränsat uppskov med skatteinbetal-\r\nningen kan det tvärtom innebära att nystartade företag\r\nunderskattar sitt likviditetsbehov. Skatten kommer ju\r\nden fjärde månaden och därefter att bli högre.\r\nVi i Centerpartiet vill att alla ska ha möjlighet att\r\nsjälva ta fram startkapital som en grundplåt för ett\r\neget företag. Vi vill premiera eget risktagande. Avgö-\r\nrandet om man ska starta företag ska ligga hos företa-\r\ngen, inte hos myndigheter. Då är det bättre att skapa\r\nenkla regler och generellt goda villkor än att försöka\r\nskapa kryphål i dagens snåriga regelverk.\r\nFru talman! Vad som krävs är i stället en mer ge-\r\nnomgripande översyn av hur skattesystemet påverkar\r\nsmåföretags möjligheter till verksamhetsstart och\r\ntillväxt. Vår inställning är att människors vilja att\r\ninvestera egen tid och egna pengar i ett företag måste\r\npremieras. För att förbättra möjligheterna att starta\r\neget och att spara pengar för att kunna göra det vill vi\r\ni Centerpartiet lätta beskattningen av riskkapital för\r\nsmåföretag. Vi vill att man som ett starta-eget-\r\nsparande, ungefär som ett allemanssparande, ska\r\nkunna spara upp till 40 000 kr om året i tre år, totalt\r\n120 000 kr, skattefritt och använda det som en grund-\r\nplåt i sitt företag.\r\nDen som finansierar starten av företag med eget\r\nsparande eller med lånade pengar vill vi ska kunna\r\ngöra ett riskkapitalavdrag, i princip en tidigarelägg-\r\nning av den reavinstbeskattning som kommer när\r\nman avyttrar företaget.\r\nDe här förslagen skulle innebära att också grupper\r\nsom inte är så kapitalstarka - kvinnor, ungdomar,\r\ninvandrare - skulle få bättre möjligheter att starta\r\nföretag. I dag är de underrepresenterade bland dem\r\nsom startar företag. Till exempel startas bara vart\r\ntredje företag av en kvinna. Men kvinnor, ungdomar\r\noch invandrare har inte mindre idéer. För att få resur-\r\nser till skola, vård och omsorg behöver vi ta vara på\r\nalla goda idéer i vårt land. Det är inte bara de kapital-\r\nstarka som ska kunna starta företag, utan det handlar\r\nom att ge människorna lika villkor, att ge också små\r\nföretag lika villkor att växa.</pre><pre>Anf.  52  FREDRIK OLOVSSON (s):\r\nFru talman! Som vi har hört är skatteutskottets\r\nbetänkande 2 ett \"m.m.-betänkande\". Förutom det\r\nsom nämnts här i dag - kioskvältare eller inte, som\r\nPer Rosengren sade - föreslås det också vissa änd-\r\nringar i inkomstskattelagen. Ovanpå det, som om det\r\ninte räckte, finns ytterligare några förslag.\r\nBetänkandet innebär inte några stora nya grepp i\r\nskattesystemet, utan det handlar om flera mindre\r\nförändringar. Många, framför allt på momsområdet,\r\när av teknisk natur. Ärendet bör väl därför betraktas\r\nsom en del i ett kontinuerlig förändrings- och förbätt-\r\nringsarbete. Det är säkert också skälet till utskottet är\r\növerens om en stor del av de förslag som finns i be-\r\ntänkandet.\r\nFru talman! Att förenkla regler och underlätta för\r\nföretag och företagande är en viktig uppgift. Om detta\r\när vi säkert alla överens. Till skillnad från vissa andra\r\npartier tycker vi socialdemokrater inte att sådana\r\nåtgärder alltid måste innehålla stora skattesänkningar.\r\nEn sådan omläggning av politiken är vi inte beredda\r\natt medverka till. Vi prioriterar satsningar på välfär-\r\nden före stora skattesänkningar. Det beskedet gav vi\r\nockså väljarna i valet i september.\r\nDet går som sagt att göra andra förbättringar för\r\nföretagande. Ett sådant exempel finns i skatteutskot-\r\ntets betänkande, nämligen att göra det möjligt för\r\nnystartade företag att begära uppskov med att betala\r\nF-skatt i upp till tre månader. Skälet till förslaget är\r\natt dagens system riskerar att försämra likviditeten för\r\nnystartade företag. Många företag har inledningsvis\r\nlåga inkomster. Då preliminärskatten betalas med lika\r\nstort belopp varje månad kan det inträffa att ett före-\r\ntag får betala sin skatt i förskott. Därmed riskerar man\r\natt företaget väljer att underskatta underlaget för\r\nskatten, och därför slutar det med en kvarskatt. Ge-\r\nnom att göra det möjligt för nystartade företag att få\r\nuppskov med betalningen av preliminärskatt kan vi\r\nbidra till att förbättra företagens likviditet och samti-\r\ndigt motverka, som jag tidigare beskrev, att man\r\nmedvetet uppger alltför låga intäkter.\r\nDet finns uppenbarligen - det ser man när man lä-\r\nser reservationerna och lyssnar på debatten i dag -\r\nolika uppfattningar i utskottet om denna fråga, allt\r\nfrån Moderaterna med fleras inställning att vi inte bör\r\ngöra den här förändringen alls till Kristdemokraterna\r\nsom tycker att den borde utvidgas så att uppskov kan\r\nmedges i upp till ett halvår. Skatteutskottets majoritet\r\ntycker dock att tre månader är en rimlig avvägning.\r\nDet är tillräckligt länge för att inledningsvis ge en\r\nförbättring av likviditeten, samtidigt som man inte\r\nbygger upp en skuldbörda som kan ställa till problem\r\ni ett senare skede.\r\nFru talman! När det gäller momsfrågorna är de fö-\r\nreslagna ändringarna en effekt av det harmoniserings-\r\narbete som ju följer av det svenska EU-\r\nmedlemskapet, som Per Rosengren så tydligt visade\r\ntidigare. Regeringens förslag bygger helt enkelt på att\r\nvi ska leva upp till det sjätte momsdirektivet, som vi\r\nfaktiskt är skyldiga att följa.\r\nPå samma sätt, fru talman, är det rimligt att hålla\r\nsig till EG-rättens statsstödsregler för nedsättning av\r\nsociala avgifter i stödområde A. I betänkandet före-\r\nslår vi att Sverige, sedan möjligheten har uppkommit,\r\nska utvidga lättnaden till att gälla också sektorerna\r\nkol och stål. Fortfarande gäller dock, som tidigare har\r\nsagts, att företag som uteslutande bedriver verksam-\r\nhet inom transport, jordbruk, fiske och vattenbruk\r\ninte kan få del av detta särskilda avdrag, oavsett vad\r\nvi tycker om det.\r\nMed anledning av det här ber jag få yrka bifall till\r\nutskottets förslag i sin helhet och avslag på samtliga\r\nreservationer.</pre><pre>Anf.  53  PER LANDGREN (kd) replik:\r\nFru talman! Kan vi få från Fredrik Olovsson svar\r\npå två frågor vad gäller gemenskapsinterna förvärv\r\noch momsfrågan? Är detta en nödvändig lagändring\r\ntill följd av det sjätte EG-direktivet - nödvändig och\r\nrättsligt tvingande?\r\nFråga nr 2. Jag utgår från att Socialdemokraterna\r\nhar någon sorts skattning av vad detta kommer att\r\nkosta svensk företagsamhet. Jag vill gärna höra från\r\nFredrik Olovsson någon typ av beräkning, någon typ\r\nav konsekvensanalys.\r\nAlltså två frågor: Är det nödvändigt? Det går att\r\nsvara ja eller nej på den. Och så summan, någon typ\r\nav skattning: Hur kommer det att drabba svensk fö-\r\nretagsamhet?</pre><pre>Anf.  54  FREDRIK OLOVSSON (s) replik:\r\nFru talman! Den första frågan skulle jag vilja sva-\r\nra ja på, för annars finns det naturligtvis ingen anled-\r\nning att göra det. Vi behöver inte ändra ord om det\r\ninte finns någon anledning till det. Vi har gjort den\r\nbedömningen att av det sjätte EG-direktivet följer att\r\nvi ska göra den här förändringen.\r\nVad gäller den andra frågan finns en kon-\r\nsekvensanalys i propositionen. Några av de remissin-\r\nstanser som har uttalat sig, också från företagarnas\r\nsida, har sagt att man ser en väldigt liten påverkan på\r\nsvensk företagsamhet. Jag delar den bedömningen.</pre><pre>Anf.  55  PER LANDGREN (kd) replik:\r\nFru talman! När jag läser propositionen ser jag\r\ninte den nödvändigheten, men vi har hört att Fredrik\r\nOlovsson anser att det är rättsligt nödvändigt. Vi\r\nkanske kan återkomma till det.\r\nNågon siffra fick vi inte, ingen siffra, ingen kon-\r\nkret konsekvensanalys. Det tycker jag är på lösa\r\ngrunder, och så ska vi inte hantera vare sig domar\r\neller effekter från EG. Vi ska veta vad vi gör i vårt\r\nland och hur det drabbar, i det här fallet, svensk före-\r\ntagsamhet.</pre><pre>Anf.  56  FREDRIK OLOVSSON (s) replik:\r\nFru talman! I det här fallet säger också svensk fö-\r\nretagsamhet att man ser väldigt små effekter av för-\r\nändringen. Med det känner jag mig trygg.</pre><pre>Anf.  57  LENNART HEDQUIST (m) re-\r\nplik:\r\nFru talman! Jag begärde replik närmast därför att\r\nFredrik Olovsson sade en sak som så uppenbart är\r\nhelt felaktig. Han sade att vi moderater motsatte oss\r\nett uppskov med betalningen av preliminärskatt. Det\r\ngör vi alltså inte. Fredrik Olovsson kunde ha läst det i\r\nvår reservation. Vi har hävdat att detta är ett slag i\r\nluften, men okej, om regeringen tror att detta är en\r\nviktig åtgärd må det vara så. Men vi har pekat på\r\nandra viktigare åtgärder för nystartade företag, till\r\nexempel utvidgade avskrivningsmöjligheter. Detta\r\nom detta.\r\nSedan ingår det nu tydligen i den socialdemokra-\r\ntiska retoriken att säga: Vi socialdemokrater fick\r\nväljarnas förtroende. De avvisade skattesänkningar -\r\ndet rubriceras också som stora skattesänkningar - och\r\nnu regerar vi.\r\nJa, det må vara att ni driver den tesen, men å and-\r\nra sidan är det som väljarna nu får pisk för att de\r\nröstade för högskattepolitiken. Nu sköljer skattehöj-\r\nningarna över landet och framför allt här över Mälar-\r\ndalen.\r\nBeträffande företagen ser man inga möjligheter att\r\nfå ett bättre företagsklimat. De små justeringar som\r\ngörs är ju helt betydelselösa.</pre><pre>Anf.  58  FREDRIK OLOVSSON (s) replik:\r\nFru talman! Jag är alldeles övertygad om att väl-\r\njarna visste precis vad de gjorde när de lade sina\r\nröster i valurnorna och vilken politik de skulle få. Det\r\när naturligtvis tråkigt för Lennart Hedquist och andra\r\nmoderater. Jag kan förstå att de inte tycker om utfal-\r\nlet, men det är en tydlig markering att man i Sverige\r\nändå är beredd att betala mycket skatt för att få en bra\r\nvälfärd.</pre><pre>Anf.  59  LENNART HEDQUIST (m) re-\r\nplik:\r\nFru talman! Vi får väl se hur utfallet blir när väl-\r\njarna i början av nästa år kommer att uppleva inne-\r\nbörden av det fortsatta socialdemokratiska rege-\r\nringsinnehavet och de mycket stora skattehöjningar\r\nsom kommer. Jag tror inte att de var beredda på det.\r\nDet diskuterades för mycket miljarder i skatte-\r\nsänkningar, det kan jag medge. Vi borde ha koncent-\r\nrerat valrörelsen på att rida spärr mot de väldigt stora\r\nskattehöjningar som Socialdemokraterna uppenbarli-\r\ngen hade i faggorna.</pre><pre>Anf.  60  PER ROSENGREN (v) replik:\r\nFru talman! Varför införa något som redan är\r\nmöjligt att göra? Ser inte Fredrik Olovsson vissa\r\nproblem med detta? När man årsredovisar momsen\r\nhandlar det ju om att man skjuter fram inbetalningen.\r\nDet kan bli ganska stora summor som man skjuter\r\nframför sig. Det kan bli en hel del momsskulder. Ser\r\ninte Fredrik Olovsson att det kan leda till att den\r\nenskilde företagaren tror att likviditetstrycket inte är\r\nhögre och använder pengarna till något annat? Plöts-\r\nligt står man där tre månader senare och ska inte bara\r\nbetala in B-skatten utan även momsdelen.\r\nHuvudfrågan är: Varför införa något som redan i\r\ndag går att genomföra?</pre><pre>Anf.  61  FREDRIK OLOVSSON (s) replik:\r\nFru talman! Det är klart att vi ser att det finns en\r\nrisk med det här förslaget. Det är bland annat därför\r\nsom vi begränsar uppskovet till tre månader och inte\r\ntill sex månader, som Kristdemokraterna har föresla-\r\ngit, eller upp till ett år som någon av remissinstanser-\r\nna tyckte.\r\nDet är klart att det här finns en risk. Det finns\r\nockså anledning att följa hur förslaget utvecklas och\r\nhur det slår i praktiken. Givetvis är det så.</pre><pre>Anf.  62  PER ROSENGREN (v) replik:\r\nFru talman! Det är intressant att höra att man inser\r\natt detta innebär en risk. Samtidigt är man beredd att\r\ninföra något som faktiskt redan går att genomföra i\r\ndag. Varför lagstadga en sak som redan i dag går att\r\ngöra? Det är ett fullkomligt slag i luften.</pre><pre>Anf.  63  FREDRIK OLOVSSON (s) replik:\r\nFru talman! Vi är inte riktigt överens om att det är\r\nså. I så fall skulle vi naturligtvis inte behöva genom-\r\nföra den här förändringen.\r\nVi är också beredda att ta den här risken därför att\r\nvi tror att det här kan bidra till något positivt, nämli-\r\ngen att det ska bli lättare inledningsvis för företagare\r\nutan att tänja på gränser och regler, som vissa uppen-\r\nbarligen kan göra i dag med Per Rosengrens hjälp.\r\nDärför tycker vi att det är bättre att ha den här möj-\r\nligheten tydligt och att den också blir väl känd bland\r\nföretagare eller bland dem som tänker starta företag.</pre><pre>Anf.  64  ROGER KARLSSON (c):\r\nFru talman! Fredrik Olovsson säger i sitt anföran-\r\nde att betänkandet inte innehåller några stora föränd-\r\nringar, och det kan jag verkligen hålla med om. Fred-\r\nrik säger också att förändringar som innebär att man\r\nförenklar regler inte behöver innebära sänkt skatt, och\r\ndet är helt sant. Men frågan är då varför regeringen\r\noch Socialdemokraterna inte också genomfört sådana\r\nförändringar som inte kostar pengar. Simplexarbetet\r\nhar ju inte inneburit att några av de gamla reglerna\r\nhar tagits bort.\r\nDet här kokar ned till att vi i dag har svårt att få\r\nmänniskor att starta nya företag i Sverige. Nyföreta-\r\ngandet ligger på den lägsta nivån sedan 1990. Enligt\r\nfärsk statistik i dagarna minskar nyföretagandet i år\r\näven från förra årets låga nivå.\r\nI Fredrik Olovssons och mitt hemlän, Sörmland,\r\nligger nyföretagandet lägre än rikssnittet. 1997 fanns\r\ndet 13 000 personer som var fåmansföretagare i Sör-\r\nmanland för att till 2001 ha minskat till 8 900 perso-\r\nner. Så min fråga till Fredrik är: När kommer de sto-\r\nra, genomgripande förändringarna?</pre><pre>Anf.  65  FREDRIK OLOVSSON (s):\r\nFru talman! Jag håller med om att man bör an-\r\nstränga sig för att minimera antalet regler och krav på\r\nolika uppgifter och uppgiftsinlämning, som också\r\nandra ledamöter tagit upp här i dag. Men det är vik-\r\ntigt att komma ihåg att regler oftast inte skapas av\r\nnågon allmän regleringsiver, utan att de oftast också\r\nfyller ett behov. Det är viktigt att ha den biten med\r\nsig.\r\nSedan förutsätter jag och vet att man på många\r\nmyndigheter, också i Regeringskansliet, försöker hitta\r\njust sådana regler som man kan ta bort eller göra\r\nförenklingar i. Det arbetet pågår också i myndigheter,\r\nexempelvis Riksskatteverket. Man kunde i Dagens\r\nIndustri den 25 november läsa om Riksskatteverkets\r\nprojekt för att underlätta för små företag.\r\nDet är naturligtvis nödvändigt att kontinuerligt ar-\r\nbeta med sådana saker. Vi kommer aldrig att ha ett\r\nsystem, skattesystem eller annat system, som är fix\r\nfärdigt och perfekt, framför allt kommer det inte att\r\nvara det över tid. Det är naturligtvis nödvändigt att\r\ngöra både sådana här mindre förändringar och, där det\r\när befogat, också lite större förändringar när man ser\r\natt det finns brister.\r\nNär det sedan gäller antalet företag tror jag att det\r\nfinns en väldigt nära koppling till läget i världseko-\r\nnomin och konjunkturen. Roger Karlsson jämför\r\nnyföretagandet med nyföretagandet i början på 90-\r\ntalet och säger att vi har en liknande nivå i dag. Jag\r\nkan inte säga att det verkligen är på det sättet. Men\r\njag tror att det i så fall beror på att vi i dag har en\r\nlågkonjunktur och att det påverkar möjligheten att\r\nstarta och driva företag.</pre><pre>Anf.  66  ROGER KARLSSON (c):\r\nFru talman! Fredrik Olovsson säger i sin replik att\r\nregler inte skapas av någon allmän regleringsiver, och\r\ndet får vi hoppas. Men jag tror faktiskt att det mycket\r\när så.\r\nVi har i dag regler kring småföretagande som\r\ngrundar sig på hur synen på småföretagare var på 70-\r\ntalet, då det ansågs att man startade företag för att\r\nundgå skatt. Detta genomsyrar fortfarande regelver-\r\nket. Då tror jag att man behöver ta rejäla grepp. Cen-\r\nterpartiet har presenterat förslag för att underlätta\r\nnyföretagandet.\r\nJag tror inte att det låga nyföretagandet bara beror\r\npå att det är lågkonjunktur, utan jag tror att det också\r\nberor på att regeringen och Socialdemokraterna inte\r\nhar en grundläggande insikt i vad det innebär att vara\r\nsmåföretagare. Man ser inte personen, företagaren,\r\nbakom företaget. Det tror jag är ett problem.\r\nSkattereglerna är ett problem, trygghetssystemen\r\när ett annat problem där den som är företagare inte får\r\nsamma ersättning som den som är anställd, trots att\r\nman betalat in lika mycket till systemet.</pre><pre>Anf.  67  FREDRIK OLOVSSON (s):\r\nFru talman! Det är klart att det finns saker att gö-\r\nra. Jag motsätter mig inte det, och jag debatterar gär-\r\nna de frågorna ytterligare med Roger Karlsson och\r\nandra senare, för det blir väl inte i dag.\r\nDet har hänt ett och annat på området. Exempel-\r\nvis, om man ska knyta an något till det senaste Roger\r\nKarlsson sade om att likställa företagare och löntaga-\r\nre, infördes under förra mandatperioden ett schablo-\r\nnavdrag för ökade levnadskostnader vid resor, så att\r\nföretagare ska likställas med löntagare. Jag tror att det\r\när viktigt att titta på sådana frågor.\r\nLåt oss knyta an till vad Roger Karlsson också tog\r\nupp i sitt anförande och som han förde på tal igen.\r\nDet förslag han presenterade i dag om ett skattefritt\r\nsparande är oändligt mycket dyrare, beräknat till 600\r\nmiljoner kronor för 2004, jämfört med de förändring-\r\nar som vi har diskuterat i dag, som rör sig om mindre\r\nän 1 miljon kronor. Ska man börja diskutera i de stora\r\ntermerna och få så mycket lediga pengar för satsning-\r\nar på skatteområdet är till exempel 3:12-regler och\r\nlättnader för att underlätta generationsskiften viktiga-\r\nre än de förslag som Roger Karlsson har presenterat\r\nhär i dag.</pre><pre>Överläggningen var härmed avslutad.\r\n(Beslut fattades under 16 §.)</pre><pre>11 §  Kontroll av postförsändelser</pre><pre>Föredrogs\r\nskatteutskottets betänkande 2002/03:SkU4\r\nKontroll av postförsändelser (skr. 2002/03:13).</pre><pre>Tredje vice talmannen konstaterade att ingen tala-\r\nre var anmäld.\r\n(Beslut fattades under 16 §.)</pre><pre>12 §  Obligatorisk redovisning av sjukfrånva-\r\nro</pre><pre>Föredrogs\r\nlagutskottets betänkande 2002/03:LU1\r\nObligatorisk redovisning av sjukfrånvaro (prop.\r\n2002/03:6).</pre><pre>Anf.  68  BERTIL KJELLBERG (m):\r\nFru talman! I betänkandet behandlas regeringens\r\nförslag om obligatorisk redovisning av sjukfrånvaron.\r\nRegeringen vill genom ändringar i årsredovisningsla-\r\ngen med flera lagar göra det obligatoriskt för företag,\r\nkommuner och landsting att redovisa sjukfrånvaron.\r\nVi moderater anser att propositionen bör avslås, var-\r\nför jag yrkar bifall till reservationen.\r\nJag tror att viljan att komma till rätta med sjuk-\r\nfrånvaron finns inom alla partier. Regeringen anser\r\natt föreliggande förslag bidrar till att minska sjuk-\r\nfrånvaron. Det tror inte vi. Den ökande sjukfrånvaron\r\när både ett uttryck för människors faktiska sjukdomar\r\nmen också symtom på problem i samhället i övrigt.\r\nFör att minska sjuktalen krävs fundamentala änd-\r\nringar i människors liv. De ska få makt över sin livs-\r\nsituation, inflytande över sitt arbete, rörlighet på\r\narbetsmarknaden och möjligheter att kombinera fa-\r\nmilj, barn och yrkesliv. Att påstå att sjukskrivningar-\r\nna ensidigt är relaterade till arbetslivet eller till situa-\r\ntionen på arbetsplatsen är att förenkla enskilda män-\r\nniskors problem.\r\nFru talman! I valrörelsen talade regeringen om\r\nbehovet av att förenkla och underlätta för företagen,\r\nmen i det praktiska politiska arbetet ser vi mycket lite\r\nav resultatet av dessa ambitioner. Det är alltid lättare\r\natt införa en reglering än att ta bort en sådan. Det är\r\ndärför mycket viktigt att man noggrant funderar över\r\nvilka konsekvenser en ytterligare lagregel får för\r\nföretagen innan den införs.\r\nRegeringens förslag innebär att uppgifterna om\r\nsjukfrånvaron ska lämnas i årsredovisningen. En\r\nårsredovisning riktar sig till externa intressenter, och\r\ndet kan ifrågasättas om uppgifter om sjukfrånvaron\r\nhar någon plats i årsredovisningen.\r\nRegeringen har tydligen också bytt åsikt om per-\r\nsonalekonomiska redovisningars ställning. I proposi-\r\ntion 1998/99:130, s. 332, ansåg regeringen att sådan\r\nredovisning fungerade som ett internt styrinstrument,\r\noch detta talade emot att reglering skulle ske i redo-\r\nvisningshandlingarna. Det är en uppfattning som jag\r\nockså delar.\r\nDen föreslagna redovisningen är också detaljrik.\r\nDet är en rad parametrar som ska redovisas både vad\r\ngäller kön, sjukfrånvarons längd och fördelning mel-\r\nlan olika åldersgrupper. Dessa uppgifter ska ställas\r\nmot de olika gruppernas ordinarie arbetstid. Rege-\r\nringen har inte heller i propositionen lyckats visa att\r\nen obligatorisk redovisning av sjukfrånvaron i årsre-\r\ndovisningen på ett avgörande sätt skulle påverka\r\nsjukfrånvaron - om det är fråga om att det är arbetsli-\r\nvet som påverkar sjukfrånvaron.\r\nSjukfrånvaron utgör en betydande kostnad för ar-\r\nbetsgivaren, och det finns alltid hos företagarna ett\r\nincitament att sänka sina kostnader. Vi tror inte att\r\nföretagen behöver ytterligare regler för att inse att den\r\nhöga sjukfrånvaron är ett betydande problem. Svårig-\r\nheten med de höga sjuktalen är att frågan är så mång-\r\nfacetterad. Det är mycket svårt att komma till rätta\r\nmed orsakerna genom enskilda åtgärder. Detta visar\r\ninte minst tillkortakommandena inom den offentliga\r\nsektorn. Senast i går hörde vi på TV-nyheterna att\r\nRFV noterade att sjukfrånvaron steg, men man kunde\r\ninte förklara varför.\r\nFru talman! Regeringen har angivit att en av hu-\r\nvudorsakerna till förslaget är att få tillförlitligare\r\nstatistik. Vi anser att den eventuella förbättringen av\r\nstatistiken som förslaget möjligen kan medföra inte\r\nstår i rimlig proportion till den ökande byråkratin och\r\nkostnaderna som förslaget medför för företagen. Den\r\nstatistik som kan erhållas genom en genomgång av\r\nårsredovisningarna är också i hög grad inaktuell. När\r\nuppgifterna offentliggörs kan de vara upp till ett och\r\nett halvt år gamla. I det moderna IT-samhället måste\r\ndet finnas både snabbare och effektivare sätt att inför-\r\nskaffa tillförlitlig statistik.\r\nFörslaget medför också betydande kostnader för\r\nföretagen, dels investeringskostnader för nya sjuklö-\r\nnesystem, dels årliga kostnader för inhämtande och\r\nbearbetande av uppgifter om sjukfrånvaron. Rege-\r\nringen har i propositionen underlåtit att uppskatta\r\nkostnaderna för de inledande investeringarna. Enligt\r\nuppgift i propositionen berör förslaget 32 000 företag.\r\nOm man antar att varje företag tvingas satsa 2 000 kr\r\när kostnaden närmare 65 miljoner kronor.\r\nRegeringen har beräknat de årliga kostnaderna till\r\nca 10 miljoner kronor. Vår bedömning är att detta är\r\nen kraftig underskattning. Allvarligare är att rege-\r\nringen i sina beräkningar har glömt bort kostnaderna\r\nför revisorsgranskningen av årsredovisningen. Låt oss\r\nanta att revisionen tar en timma längre per företag för\r\natt granska uppgifterna om sjukfrånvaron och företa-\r\ngens redovisningssystem i denna del. Då kommer\r\nkostnaderna för revisionen att stiga med knappa 50\r\nmiljoner kronor totalt i landet om vi antar att timkost-\r\nnaden för en revisor är 1 500 kr. Om vi godtar rege-\r\nringens beräkning av löpande driftskostnader får vi en\r\nårlig kostnadsökning för företagen på ca 60 miljoner\r\nkronor. Det är något annat än de 10 miljoner kronor\r\nsom redovisas i propositionen. De ökade kostnaderna\r\ndrabbar de mindre företagen hårdast.\r\nFru talman! Den noggranna redovisningen av oli-\r\nka gruppers sjukfrånvaro väcker även frågetecken\r\nfrån integritetssynpunkt för den enskilde. Risken är\r\nsärskilt stor på små arbetsplatser där det är lätt att\r\nidentifiera enskilda individer med hjälp av den före-\r\nslagna statistiken.\r\nSammanfattningsvis innebär regeringens förlag\r\ntill lagändring större nackdelar än fördelar, varför vi\r\nsäger nej till förslaget om obligatorisk redovisning av\r\nsjukfrånvaron.</pre><pre>Anf.  69  JAN ERTSBORN (fp):\r\nFru talman! Regeringen vill nu driva igenom en\r\nlagstiftning om att företag, kommuner och landsting\r\nska redovisa sjukfrånvaron i sina offentliga årsredo-\r\nvisningar. På det viset tror man sig kunna påverka\r\narbetsgivarna att vidta åtgärder för att minska sjuk-\r\nfrånvaron.\r\nFörslaget är helt feltänkt och missriktat. I verklig-\r\nheten följer privata arbetsgivare i stor utsträckning\r\nnoggrant sin personals sjukfrånvaro och försöker få\r\nden anställde tillbaka till arbetet. Här går det säkert\r\natt göra mer med hjälp av fler aktiviteter från arbets-\r\ngivaren, försäkringskassan, arbetsmiljömyndigheter-\r\nna, facket, den enskilde anställde med mera.\r\nDe stora kostnaderna för sjukskrivningarna och\r\nförtidspensioneringarna är inte bara ett samhälleligt\r\nproblem utan även ett problem för arbetsgivaren. Alla\r\nföretagare vill se sina anställda i arbete och inte i\r\nnågon sjukstatistik. Dessutom måste vi alla inse att all\r\nohälsa inte har med arbetsplatsen att göra. Nyligen\r\nuttalade Kenth Pettersson, chef för Arbetsmiljöverket,\r\natt uppskattningsvis 40 % av sjukskrivningarna kan\r\nbero på arbetsplatsen.\r\nMot denna bakgrund vill nu regeringen ålägga alla\r\narbetsgivare med fler än 10 anställda att offentligt\r\nredovisa sjukfrånvaron. Tror inte regeringen att för-\r\nsäkringskassans statistik är riktig? Tror inte regering-\r\nen på uppgifterna från Arbetsmiljöverket? För övrigt\r\nhar Riksförsäkringsverket redan påbörjat ett arbete\r\nmed att förbättra sjukförsäkringsstatistiken. Varför\r\nräcker inte detta?\r\nAtt föra in uppgifterna i årsredovisningen på det\r\nsätt som föreslagits kommer att ta tid i anspråk för\r\nföretagen och även kosta en hel del. Bland annat\r\ngäller det revisorn, som ju både ska och måste kon-\r\ntrollera även dessa uppgifter. Regeringens egen upp-\r\nskattning av en årlig kostnad om 10 miljoner kronor\r\nkommer att överskridas många gånger.\r\nI andra sammanhang arbetar regeringen för regel-\r\nförenklingar, även om detta går både långsamt och\r\ndåligt. Den så kallade Simplexgruppen i Regerings-\r\nkansliet har uppnått små, men ändå, framgångar.\r\nI stort sett är alla remissinstanser emot eller i varje\r\nfall tveksamma till förslaget med undantag av de\r\nfackliga organisationerna. Flera, däribland Lagrådet,\r\nhar ifrågasatt om dessa uppgifter verkligen har sin\r\nplats i årsredovisningen. Jag delar den uppfattningen.\r\nJag tror inte att de som regelbundet läser årsredovis-\r\nningarna, till exempel en kreditgivare, påverkas. Är\r\ndet emellertid så, så blir det till slut de anställda som\r\nförlorar på så vis att arbetsgivare blir ytterst försiktiga\r\nmed att till exempel anställa personer som tidigare\r\nhar haft en stor sjukfrånvaro.\r\nFörslaget kan försvåra en internationell harmoni-\r\nsering av reglerna på redovisningsområdet. Förslaget\r\ninnebär också åtminstone delvis att en ny gräns införs\r\ni årsredovisningslagen. Och varför undantar man\r\nutlandsanställda?\r\nBåde regeringen och oppositionen är överens om\r\natt åtgärder måste sättas in mot de ständigt ökande\r\nsjukskrivningarna. Lika överens är vi - i alla fall i tal\r\n- om att minska regelverkens administrativa börda\r\nför i synnerhet små företag.\r\nVarför i all sin dar inför man då nya pålagor som\r\nuppenbarligen inte gör någon anställd frisk?\r\nEn bättre väg vore att tillse att de offentliga ar-\r\nbetsgivarna, som står för den större delen av sjuk-\r\nfrånvaron, blir föredömen när det gäller att återföra\r\nsjukskrivna till arbete. Vi vet ju att kommuner och\r\nlandsting står för en stor del av sjukfrånvaron. Även\r\nstora statliga arbetsgivare som polis, försäkringskas-\r\nsor och skatteförvaltning har nu en snabb ökning av\r\ninte minst den stressrelaterade ohälsan.\r\nFru talman! Regeringens förslag är illa under-\r\nbyggt och kommer enbart att medföra ytterligare\r\nadministration och betydande kostnader för företagen.\r\nFörslaget ska därför avslås. Jag yrkar bifall till reser-\r\nvationen.</pre><pre>Anf.  70  YVONNE ANDERSSON (kd):\r\nFru talman! Vi har i dag att diskutera regeringens\r\nproposition om obligatorisk redovisning av sjukfrån-\r\nvaro. Vi förstår att det är regeringens sätt att försöka\r\nmöta de stora ohälsotal som finns i vårt land. Det är\r\nbra att man tar tag i problemen. Men regeringen åt-\r\ngärdar inte de verkliga problemen med hjälp av det\r\nhär förslaget. I stället kan man konstatera att det blir\r\nett slag i luften i meningen att den förändring som\r\nföreslås inte kan se till att folk blir mer friska. Det\r\nman gör är att skapa problem för företagare och för\r\nmånga enskilda. Vi menar att man kan hitta mer ef-\r\nfektiva åtgärder för att möta ohälsotalen, och yrkar\r\ndärför från Kristdemokraternas sida avslag på propo-\r\nsitionen.\r\nFru talman! Ungefär var sjätte svensk mellan 18\r\noch 65 år är sjukskriven eller förtidspensionerad. Två\r\ntredjedelar av de långa sjukskrivningarna drabbar\r\nkvinnor. Den snabbaste ökningen sker bland de\r\nyngsta - 16-29-åringarna. Kostnaden för ohälsa ökar\r\nnu med 31 miljoner kronor varje dag och kommer att\r\növerstiga den ofattbara kostnaden av 120 miljarder\r\nkronor i år. Den höga tillströmningen till förtidspen-\r\nsioneringar är ett tecken på samhällets bristande för-\r\nmåga att erbjuda rehabilitering och personliga ut-\r\nvecklingsmöjligheter.\r\nFör att kunna åtgärda ett problem måste man för-\r\nstå vari problemet ligger. Hitintills har förklaringen i\r\nalltför hög grad varit arbetsplatsernas miljö. Men\r\nvarför har det då hänt så lite på de offentliga arbets-\r\nplatserna under åtta socialdemokratiska regeringsår?\r\nDet är naturligtvis en berättigad fråga. Drygt 40 % av\r\nalla sjukskrivna är kvinnor inom verksamheter som\r\nvård, omsorg och skola - ofta på politikerstyrda ar-\r\nbetsplatser.\r\nFru talman! Den fysiska arbetsmiljön har blivit\r\nbåde säkrare och trivsammare. Olyckorna på jobbet\r\nminskar. Ändå stannar alltfler hemma från dessa\r\nsäkrare arbetsplatser. Göran Persson lovade i valrö-\r\nrelsen att pressa tillbaka sjukfrånvaron. Den proposi-\r\ntion vi nu debatterar om obligatorisk redovisning av\r\nsjukfrånvaro är ett led i detta - det är jag övertygad\r\nom. Men förslaget åtgärdar som sagt inte problemen.\r\nI stället hotas företagen av mer administration, en-\r\nskildas integritet hotas och känsliga praktiska pro-\r\nblem kan uppstå. Något har gått snett i regeringens\r\nproblemanalys när all uppmärksamhet ges den del av\r\nlivet som vi yrkesarbetar. Merparten av vår tid ägnar\r\nvi ju åt andra delar av livet! Min fråga är varför Soci-\r\naldemokraterna låter arbetsmarknaden vara den stora\r\nsyndabocken.\r\nVi kristdemokrater gör en bredare analys av orsa-\r\nkerna till ohälsan. Det handlar om människors totala\r\nlivssituation och om den tid vi tillbringar i hemmet,\r\npå fritiden och på arbetsplatsen. Det handlar om det\r\nbemötande vi får utifrån de förutsättningar till livsstil\r\nsom vi har, om respekt och generositet när vi uppvi-\r\nsar olikheter och om respekten för varje människas\r\nunika värde. Allt detta bildar den helhet som berör\r\nvårt totala välbefinnande. Ta till exempel stress, och i\r\ndess förlängning utbrändhet - det uppstår ofta i den\r\nkonflikt som inte minst småbarnsföräldrar upplever\r\nmellan arbetsliv och privatliv eller, som i många fall,\r\nmellan arbetsliv, privatliv och studier. Det låga barna-\r\nfödandet är en varningssignal om svårigheten att\r\nförena den viktiga föräldrarollen med den krävande\r\nyrkesrollen. Därför måste familjepolitiken utformas\r\nså att föräldrarna får en större möjlighet att välja sina\r\nlivsbetingelser. Det kristdemokratiska förslaget om\r\nbarnomsorgskonto ger möjlighet till egna val, en\r\ngenerös föräldraförsäkring, tillgång till barnomsorgs-\r\nkonto vid föräldraledighet och en barnomsorg av hög\r\nkvalitet. Allt detta är grundförutsättningar för att\r\nförena föräldraskap och lönearbete. Det finns männi-\r\nskor som upplever att de inte riktigt orkar med för-\r\nväntningar på att kanske hjälpa en anhörig äldre och\r\nsamtidigt leva upp till yrkesarbetets krav och det som\r\ngäller hemmets skötsel.\r\nVi behöver en ny politik som ser till människors\r\ntotala livssituation. För att hindra att akuta sjukdoms-\r\ntillstånd leder till långtidssjukskrivningar och till och\r\nmed förtidspensioneringar krävs en snabb och aktiv\r\nrehabilitering. Regeringens brist på initiativ när det\r\ngäller finansiell samordning för rehabilitering är an-\r\nmärkningsvärd. Men det finns exempel - bland dem\r\nSOSAM i Östergötland.\r\nFru talman! Jag har i många år arbetat med under-\r\nvisning. Studenter har lärt sig att först diagnostisera\r\ntillstånd, därefter utröna vari problemet ligger och till\r\nsist föreslå åtgärder som löser grundproblemet. I det\r\nhär fallet har man diagnostiserat ohälsa som tillstånd.\r\nVi vet att det har med många faktorer att göra, men\r\nman lägger lösningen på problemet på något annat än\r\ndet som är ursprunget. Man lägger lösningen på att\r\ngöra en obligatorisk redovisning av sjukfrånvaro. Det\r\nhjälper inte till för att folk ska bli friskare och för att\r\nohälsan ska minska.\r\nVi yrkar avslag på propositionen. Vi önskar att\r\nregeringen låter oss i riksdagen fatta beslut om bra\r\nåtgärder som löser grundproblemet och gör att vi får\r\nett friskare samhälle. Det skulle innebära att männi-\r\nskor får tillbaka möjligheter att hantera sin egen livs-\r\nsituation på ett positivt sätt.</pre><pre>Anf.  71  VIVIANN GERDIN (c):\r\nFru talman! Regeringen har föreslagit att en obli-\r\ngatorisk redovisning av sjukfrånvaron ska införas i\r\nårsredovisningen. Som skäl för detta anger man att\r\nman vill komma till rätta med den accelererande\r\nsjukfrånvaron. Motivet sägs också vara att man ska\r\nhöja medvetenheten om sjukfrånvaron.\r\nFörslaget kan verkligen ifrågasättas av flera skäl.\r\nDet ena är att man ökar administrationen för de små-\r\nföretagare som drabbas av detta. Det andra är att man\r\nlämnar ut personalens sjukfrånvaro i årsredovisning-\r\nen.\r\nJag är övertygad om att det inte är genom ytterli-\r\ngare krav på arbetsgivarens redovisning som vi\r\nkommer till rätta med sjukfrånvaron. Det finns i dag\r\nen uppsjö av statistik över sjukfrånvaron som rege-\r\nringen lätt kan inhämta. Seriösa företagare är måna\r\nom personalens hälsa därför att personalens hälsa är\r\nviktig för företagets överlevnadsförmåga.\r\nRegeringens förslag på hur redovisningen ska ge-\r\nnomföras kan också ifrågasättas eftersom det i årsre-\r\ndovisningen kommer att bli ganska lätt att identifiera\r\nvem eller vilka som haft kort alternativt lång sjuk-\r\nfrånvaro. De allra minsta företagen ska undantas - de\r\nsom har färre än tio anställda. Det är bra att riksdagen\r\ninte lägger ytterligare börda på dem. Men företag\r\nmed fler än tio anställda kommer att tvingas redovisa\r\nsin personals sjukfrånvaro. Det gäller till exempel\r\nföretag med 15 anställda där en föreslagen redovis-\r\nningsmodell också är upplagd så att man skiljer på\r\nkön och delar in personalen i tre olika åldersgrupper.\r\nAtt redovisa på det sättet gör det ganska lätt att se\r\nvem eller vilka som haft en sjukfrånvaro.\r\nJag tycker också att det är häpnadsväckande att\r\nman dessutom särredovisar dem som har haft en läng-\r\nre sjukfrånvaro och gör detta i årsredovisningen. Det\r\ngäller dem som haft en längre sjukfrånvaro än 60\r\ndagar. Att lämna ut sjukfrånvaron i en årsredovisning\r\nkan faktiskt hämma personalen om de söker ett annat\r\njobb. Det är bara för den nya tilltänkta arbetsgivaren\r\natt titta i årsredovisningen och se vilken sjukfrånvaro\r\nden sökande har haft.\r\nAtt det krävs insatser för att komma till rätta med\r\nsjukfrånvaron är vi i Centerpartiet mycket medvetna\r\nom. Vi har också lagt fram förslag på hur vi bör gå\r\ntill väga. Lösningar på problemet med dagens stigan-\r\nde ohälsa i samhället och den ökade sjukfrånvaron\r\nkräver flera åtgärder inom en rad olika områden. Ett\r\nexempel är ett barnvänligt arbetsliv. Man ska kunna\r\nkombinera ett förvärvsarbete med att vara småbarns-\r\nförälder.\r\nOrsakerna till dagens ohälsa är komplexa och be-\r\nrör inte bara arbetslivet. Det handlar i hög grad om\r\nmänniskors hela livssituation, den stress och den\r\nekonomiska press som många lever under. Vi vet att\r\nmånga arbetslösa också drabbas av sjukdom.\r\nVi i Centerpartiet är angelägna om att minska\r\nsjukfrånvaron genom att människor snabbare ska få\r\nden hjälp de behöver. Det kan till exempel ske genom\r\natt man inför en rehabiliteringsgaranti och att de se-\r\nnast efter tre månaders sjukskrivning ska kunna få en\r\nindividuell plan utarbetad. Dagens ohälsa är inte bara\r\narbetets fel. Det kan faktiskt också vara så att det är\r\nbristande resurser inom sjukvården som gör att man\r\ninte ser när en människa börjar att må dåligt.\r\nJag tänker på de belastningsbesvär som finns\r\nfrämst inom den offentliga sektorn och de bristande\r\nresurser som finns för att ta emot de patienter som\r\ndrabbas av smärtor. Två tredjedelar av dem som\r\ndrabbats av belastningsskador kan man hjälpa, men\r\nför en tredjedel finns det faktiskt inte någon form av\r\nsmärtbehandling att tillgå i dag. Om man har smärta\r\nunder en längre tid kan det leda till en kronisk smärta.\r\nDå blir den ännu svårare att behandla.\r\nAlldeles nyligen har jag också läst i tidningen\r\nLandstingsvärlden där man redogjorde för en studie\r\nsom har gjorts bland landstingsanställda i Jönköpings\r\nlän. Där har man kommit fram till att ohälsa sällan\r\nbara är jobbets fel. Det är bara var fjärde långtids-\r\nsjukskriven som anser att arbetet har gjort dem sjuka.\r\nDet är också intressant att det kommer fram i olika\r\nrapporter och studier att fler och fler pekar på helhe-\r\nten och sambandet mellan arbetet och hur man har det\r\nefter arbetsdagens slut.\r\nJag tror att vi alla har som ambition att komma till\r\nrätta med sjukfrånvaron. Men det är också viktigt att\r\ntitta på vilka åtgärder som är mest effektiva och leder\r\ntill bäst resultat. Med det vill jag också yrka bifall till\r\nden reservation som finns.</pre><pre>Anf.  72  JOHAN LÖFSTRAND (s):\r\nFru talman! I lagutskottets betänkande nr 1 be-\r\nhandlas regeringens proposition angående obligato-\r\nrisk redovisning av sjukfrånvaro. Förutom det be-\r\nhandlas tre motioner som väckts med anledning av\r\npropositionen och ytterligare en motion som väckts\r\nunder den allmänna motionstiden.\r\nJag vill börja med att yrka bifall till förslaget i\r\nlagutskottets betänkande nr 1 i dess helhet och avslag\r\npå reservationen.\r\nUnder de senaste åren har sjukfrånvaron ökat\r\nkraftigt i Sverige. Det har medfört oerhörda välfärds-\r\nförluster. Det har även medfört oerhörda problem för\r\nde enskilda människor som har drabbats. Varje män-\r\nniska som blir långtidssjukskriven är ett misslyckande\r\nför arbetsgivaren och också för staten. Därför måste\r\nbåde den psykiska och fysiska arbetsmiljön bli bättre.\r\nDetta är ett stort samhällsproblem i dag.\r\nFörutom att den enskilda människan får problem\r\nmedför det oerhörda kostnader för samhället, vilket vi\r\nhar hört tidigare, och det kan även sägas igen. Kost-\r\nnaden för år 1998 beräknas till 19 miljarder kronor. I\r\når kommer den att uppgå till närmare 46 miljarder.\r\nFör att möta den skenande samhällskostnaden\r\npresenterade regeringen 2001 ett elvapunktsprogram\r\nför att förebygga ohälsan. I budgetpropositionen för\r\n2003 fortsätter regeringen sin strategi för en bättre\r\nhälsa i arbetslivet. Regeringen satte upp ett mål om\r\natt halvera sjukfrånvaron fram till 2008. För att detta\r\nmål ska uppnås krävs flera steg för att förbättra ar-\r\nbetsmiljön och minska sjukfrånvaron.\r\nAtt införa en obligatorisk redovisning av sjuk-\r\nfrånvaron är ett första steg för att få en bättre arbets-\r\nmiljö och minska den sjukfrånvaro som finns i dag.\r\nFru talman! Förslaget innebär att privata arbetsgi-\r\nvare, kommuner och landsting ska lämna uppgifter\r\nom sjukfrånvaron hos de anställda. De uppgifter som\r\nlämnas ska vara uppdelade efter kön och ålder.\r\nMan ska dessutom göra en fördelning av om man\r\nvarit sjukskriven längre än 60 dagar.\r\nI den reservation som de borgerliga har skrivit kan\r\nman läsa: En årsredovisning riktar sig till externa\r\nintressenter, och vi anser att det kan ifrågasättas om\r\nuppgifter om sjukfrånvaron över huvud taget har\r\nnågon plats i årsredovisningarna.\r\nJag tycker att det är självklart att det kan finnas\r\nmed det. Det finns flera olika skäl.\r\nSjukfrånvaron kan vara en betydande kostnad för\r\nföretagen. Det har vi redan hört, och det har många\r\ninstämt i. Det kan då vara viktigt för externa intres-\r\nsenter och för ägare att se vilken potential företaget\r\nhar. Om dessa kostnader blir för stora påverkas ju\r\nföretagets möjligheter att generera vinst och möjlig-\r\nheter att utvecklas.\r\nEtt annat argument som framkommit är de oer-\r\nhörda kostnader som man säger sig åsamkas om det\r\nhär förslaget genomförs.\r\nDe kostnader som tidigare diskuterats är någon\r\nform av fast kostnad vid investering av dataprogram\r\noch löneadministrativa program. Man säger att det\r\nockså finns någon typ av kontinuerlig kostnad.\r\nBåda de här kostnaderna kommer säkert att upp-\r\nkomma. När det gäller den första kostnaden visar\r\nflera av näringslivets organisationer att det är en oer-\r\nhört liten kostnad. På de flesta håll kommer man\r\naldrig att drabbas av den. De flesta företag med mer\r\nän tio anställda har redan i dag den datautrustning och\r\nde lönesystem som behövs för att man ska klara av att\r\nföra den här statistiken.\r\nDen kostnaden är alltså liten. Väldigt få företag\r\nbehöver göra de investeringarna eftersom de redan är\r\ngjorda.\r\nKostnaden för att vi på olika sätt ska ha med detta\r\ni årsredovisningen har revisionsbyråernas gemen-\r\nsamma organisation beräknat vara två timmar för\r\nvarje företag. Jag ser inte att de två extra timmarna\r\nskulle skapa en sådan oerhörd extrakostnad som man\r\npåstår.\r\nDet tredje argumentet har varit att det pekar ut de\r\nenskilda individerna. Det skulle det göra om vi hade\r\nett system där alla företag i Sverige var tvungna att\r\nredovisa sjukfrånvaron. I vissa fall skulle det då sä-\r\nkert kunna peka ut olika individer. Det skulle inte\r\nvara bra.\r\nI det förslag som ligger nu har man tydligt sagt att\r\ndet bara gäller för företag med fler än tio anställda,\r\noch det gäller bara för företag där man kan undvika\r\natt detta sker.\r\nDe företag där det finns en möjlighet att vissa\r\nmänniskor skulle kunna bli utpekade i årsrapporten\r\nkommer inte att behöva redovisa uppgiften.\r\nPå så sätt har man gått runt problemet.\r\nJag tror att det är oerhört viktigt att man belyser\r\nden här frågan. Om vi inte gör det och visar både\r\narbetsgivare, kommun, stat och andra intressenter hur\r\nviktigt det är och hur stor sjukfrånvaron kan vara tror\r\njag att vi får problem i framtiden.\r\nRegeringens syfte är ju inte att försämra för före-\r\ntagen eller att peka ut enskilda människor. Vi måste\r\nbelysa det oerhörda problem vi har i dagsläget med\r\ndet ökade sjuktalen.\r\nVi måste på olika sätt belysa frågan som ett första\r\nsteg. Jag säger inte att det är en lösning, men jag\r\nsäger att det är ett första steg. Sedan ska vi gå vidare\r\noch hitta ytterligare lösningar där vi ska ge arbetsta-\r\ngarna större inflytande. Vi ska förbättra arbetsmiljön\r\noch vi ska få företagen att på olika sätt se över de\r\nrutiner som finns.\r\nVi ska belysa frågan nu så att både ägare, stat,\r\nandra intressenter och fackliga organisationer får en\r\nstörre insyn och förståelse för hur sjukfrånvaron\r\nkommer att utvecklas.\r\nFru talman! Med detta vill jag än en gång yrka bi-\r\nfall till lagutskottets betänkande nr 1.</pre><pre>Anf.  73  YVONNE ANDERSSON (kd) re-\r\nplik:\r\nFru talman! Anser Johan Löfstrand att folk som\r\narbetar i företag i Östergötland kommer att bli friska-\r\nre efter att lagen genomförts?\r\nI min bild genomförs årsredovisningarna efter året\r\nsom har gått. Där redovisas sjukfrånvaron. Då har\r\nfolk varit dåliga.\r\nVad är det som säger att de blir mer friska?\r\nMin nästa fråga blir automatiskt: Vad gör egentli-\r\ngen det socialdemokratiska partiet för att se till män-\r\nniskors hela livssituation för att åtgärda det stora\r\nproblemet?</pre><pre>Anf.  74  JOHAN LÖFSTRAND (s) replik:\r\nFru talman! På den frågan kan jag svara att jag\r\ninte tror att vi kommer att få någon förbättring för att\r\nman inför detta i årsredovisningarna från nästa år.\r\nSom ett första steg ska vi belysa frågan. På så sätt\r\nkommer vi att få arbetsgivare och andra att se att vi\r\nhär har ett problem, att det här är något man måste\r\nåtgärda.\r\nUtgångspunkten för förslaget är att vi ska belysa\r\nfrågan och lyfta upp den på dagordningen.\r\nJag vill ställa en motfråga. Vilka andra förslag\r\nfinns det? Är det en karensdag extra? Är det det för-\r\nslaget som kommer att innebära mindre sjukfrånvaro?\r\nDet är ett förslag som jag har hört många gånger. Jag\r\när inte säker på att det är en bättre lösning.</pre><pre>Anf.  75  YVONNE ANDERSSON (kd) re-\r\nplik:\r\nFru talman! Jag tror att det är viktigt att se på hela\r\nlivssituationen, som jag nämnde i mitt anförande. Jag\r\ntror inte att vi har råd och vi hinner inte ta flera små\r\nsteg. Vi vet redan att ohälsotalen hela tiden stiger. Vi\r\nvet att det är jättekostnader. Vi måste göra något nu.\r\nEtt första steg skulle ju vara att sätta ned foten vid\r\ngoda rehabiliteringsmöjligheter så att korttidssjukdom\r\ninte blir långtidssjukdom. Sedan kan man naturligtvis\r\nge människor möjlighet att ordna sina livsbetingelser\r\nså att det inte blir så belastande på den totala livssitu-\r\nationen.\r\nPå det området tycks inte Socialdemokraterna ha\r\nett enda förslag. I stället stramar man upp det så att\r\nalla föräldrar ska få leva tillsammans med sina barn\r\nunder precis samma krävande arbetsvillkor och livs-\r\nvillkor.</pre><pre>Anf.  76  JOHAN LÖFSTRAND (s) replik:\r\nFru talman! Jag ser flera olika förslag, och många\r\nförbättringar kommer att ske.\r\nJag tror att det finns mycket som Socialdemokra-\r\nterna kommer att göra. Det här är ett första steg. Det\r\nkommer att krävas ett större inflytande för den an-\r\nställde på arbetet för att han ska känna mindre stress\r\nnär han kommer hem från jobbet.\r\nDet kommer att krävas en bättre arbetsmiljö. Man\r\nkanske inte ska sitta en hel dag och göra en monoton\r\nuppgift, utan i stället få utvecklas som människa och\r\npå så sätt känna sig bättre till mods när man kommer\r\nhem.\r\nJag tror att det finns vissa ekonomiska incitament\r\nsom kan införas för att få arbetsgivare och andra att\r\nskapa en bättre arbetsmiljö.\r\nDet finns självklart flera förslag. Det här är ett sätt\r\natt belysa frågan för att vi sedan ska kunna gå vidare.</pre><pre>Anf.  77  JAN ERTSBORN (fp) replik:\r\nFru talman! Som vanligt när man diskuterar före-\r\ntag med socialdemokrater kan man konstatera att\r\nsocialdemokraten - i detta fall Johan Löfstrand - talar\r\nom de stora företagen, de börsnoterade företagen, och\r\ninte om de små företagen.\r\nDet här förslaget berör företagare med ned till tio\r\nanställda. Vi kan ta ett exempel med en åkeriägare\r\nsom har ett trettiotal chaufförer. Hans arbete med att\r\ndela upp sjukfrånvaron i de olika grupperna kommer\r\natt bli ett mycket omfattande arbete som han vanligt-\r\nvis inte kan göra själv, utan måste skaffa hjälp till.\r\nDär har vi förklaringen till att kostnaderna kommer\r\natt stiga och bli helt andra än de som Johan Löfstrand\r\nhar angivit.\r\nI Socialdemokraternas valmanifest Ett företag-\r\nsammare Sverige stod det att läsa att Socialdemokra-\r\nterna fortsätter att förenkla reglerna för företagare.\r\nDet gällde tydligen knappast ens till valdagen. Det\r\nhär är väl inget förslag i den riktningen.\r\nJag skulle vilja ställa en rak fråga till Johan\r\nLöfstrand: Tror inte Johan Löfstrand att företagarna\r\nhåller koll på sina anställda och deras sjukdomar?\r\nTror inte Johan Löfstrand att företagarna vill se sina\r\nanställda i arbete?</pre><pre>Anf.  78  JOHAN LÖFSTRAND (s) replik:\r\nFru talman! På den första frågan vill jag säga att\r\njag tror att åkeriägaren med ett trettiotal anställda har\r\nen löneadministratör som varje dag och varje månad\r\nför in hur mycket den anställde har jobbat. I lönepro-\r\ngrammet måste man för att kunna betala ut lön också\r\nha uppgifter om hur sjuk den enskilde anställde är.\r\nI och med att man genom löneprogrammet betalar\r\nut lön, vilket jag tror att de flesta företag gör oavsett\r\nom företaget är litet eller stort, kommer man att vid\r\nårets slut genom några enkla summeringsfunktioner\r\nkunna få fram uppgifterna utan några som helst svå-\r\nrigheter. Jag ser alltså inte detta som ett oerhört stort\r\nproblem.</pre><pre>Anf.  79  JAN ERTSBORN (fp) replik:\r\nFru talman! På den punkten skiljer sig våra upp-\r\nfattningar mycket åt. Sannolikt kan det bero på att vi\r\nhar olika bakgrund i verkligheten. För min egen del\r\nhar jag haft så mycket med småföretagare att göra och\r\nsett så mycket bokföringsmaterial och administrativt\r\nmaterial att jag faktiskt påstår att jag vet att man inte\r\nhar tillgång till det här. Att skaffa det kommer att\r\nkosta mycket.</pre><pre>Anf.  80  JOHAN LÖFSTRAND (s) replik:\r\nHerr talman! Ja, det beror på vilken bakgrund man\r\nhar. Jag har jobbat en hel del med dataprogramme-\r\nring, och jag vet att det finns program med oerhört\r\nlättanvända summeringsfunktioner. I dagsläget är det\r\nredovisningsprogram som Svenskt Näringsliv använ-\r\nder Excelbaserat. Jag tror att väldigt många företagare\r\nhar möjlighet att använda det programmet.</pre><pre>Anf.  81  VIVIANN GERDIN (c) replik:\r\nFru talman! Jag vill lämna några kommentarer till\r\nJohan Löfstrand. Du sade att de ökade sjukskrivning-\r\narna ger välfärdsförluster. Jag instämmer naturligtvis\r\ni det. Jag skulle också vilja understryka att vår välfärd\r\nhotas om vi inte kan förändra det här.\r\nVidare handlar det sammantaget inte om 46 mil-\r\njarder. Det är kostnaden enbart för sjukskrivningarna.\r\nTotalt handlar det om ca 120 miljarder om man in-\r\nkluderar de människor som efter långtidssjukskriv-\r\nningar får förtidspension.\r\nJohan Löfstrand säger sedan att detta är första ste-\r\nget för att belysa frågan. I samma andetag får man då\r\nsvart på vitt på att det som hittills gjorts har varit ett\r\nmisslyckande. Man har inte vidtagit några åtgärder\r\nsom har lett till någonting.\r\nRedan för fyra år sedan uppmärksammade Cen-\r\ntern den stigande sjukfrånvaron. Vi har under åren\r\nlagt fram en hel del förslag, som regeringen hela tiden\r\nhar sagt nej till. Man har sagt nej till samordning\r\nmellan myndigheter för att underlätta för människor\r\nsom har varit sjukskrivna en kortare eller längre tid.\r\nMan har sagt nej till rehabiliteringsgaranti och även\r\ntill ökade resurser till försäkringskassorna. Man kan\r\nverkligen fråga sig om inte den här redovisningen är\r\nett slag i luften.\r\nJohan Löfstrand nämner också att om människor\r\nblir utpekade ska det inte göras någon redovisning.\r\nJag frågar mig då: Varför ska vi fatta ett beslut om\r\nman inte har för avsikt att använda detta? Man kan då\r\nute i företagen göra ytterligare en godtycklig tolk-\r\nning.\r\nEn sak till: All den byråkrati och alla de regelverk\r\nsom man ska administrera kommer faktiskt att kosta\r\nföretagaren ca 30 000 kr per anställd.</pre><pre>Anf.  82  JOHAN LÖFSTRAND (s) replik:\r\nFru talman! Låt mig börja med det undantag som\r\nhar föreslagits för att hjälpa företag där enskilda indi-\r\nvider kan komma att hamna i klistret. Jag menar att\r\nde företag som det gäller är så oerhört få att detta inte\r\nkommer att påverka den allmänna statistiken. Där-\r\nemot är det viktigt att man inte med hjälp av det här\r\nkan peka ut enskilda anställda för att missgynna dem.\r\nJag tror att förslaget om att på olika sätt belysa\r\nsjukfrånvaron är oerhört viktigt. Jag vill återgälda\r\nmed en fråga till Viviann Gerdin: Ser inte ditt parti\r\noch de andra borgerliga partierna någon som helst\r\nvinst med att frågan om sjukfrånvaron lyfts fram och\r\nbelyses extra? Är det bara problem förenade med\r\ndetta?\r\nDen invändning som man har hört både i det här\r\närendet och i det föregående har varit att alla de\r\nframlagda förslagen skapar mer administration och är\r\nså himla dåliga. Vissa förslag ger dock oerhörda\r\nfördelar, och jag menar att de på många sätt kan ge en\r\nbra indikation om hur sjukfrånvaron ser ut och hur\r\nden förändras.\r\nMin fråga är alltså: Tror du inte att det i de här\r\nförslagen finns något som kan ge något positivt i\r\ndenna fråga?</pre><pre>Anf.  83  VIVIANN GERDIN (c) replik:\r\nFru talman! Jag vill bara säga att jag inte tror ett\r\ndugg på förslaget om obligatoriska uppgifter om\r\nsjukfrånvaron i årsredovisningen. Det är helt förkast-\r\nligt. Däremot tror jag på mer resurser för en bättre\r\nsamordning och utökade åtgärder framför allt i för-\r\nsäkringskassorna, som jobbar för att rehabilitera\r\nmänniskorna. Det är oerhört viktigt att det finns re-\r\nsurser för att man ska kunna samordna mellan olika\r\nmyndigheter och verk. I det sammanhanget är faktiskt\r\nföretagarna redan i dag en av samarbetspartnerna.\r\nBristerna finns i dag inom försäkringskassorna.\r\nDeras personal mäktar inte med alla rehabiliteringsä-\r\nrenden. Som jag ser det borde man inrikta sig på att\r\nge mer resurser till försäkringskassorna och även på\r\natt luckra upp dagens regelverk, så att bestämmelser-\r\nna medger ett närmare samarbete mellan många\r\nmyndigheter och verk.</pre><pre>Anf.  84  JOHAN LÖFSTRAND (s) replik:\r\nFru talman! Jag håller med om att det finns vinster\r\natt göra både med ett ökat samarbete mellan olika\r\ninstanser och med ett tillskott av mer pengar till för-\r\nsäkringskassorna. Jag håller däremot inte med om att\r\ndet inte finns några som helst vinster att göra med ett\r\ngenomförande av det här förslaget.\r\nJag tror att, som någon tidigare nämnde, en före-\r\ntagare som har problem med en ganska hög sjukfrån-\r\nvaro på sin arbetsplats kommer att bli medveten om\r\ndet här under en period då han ska göra investeringar.\r\nOm han ser att det finns problem kanske han till och\r\nmed kommer fram till att det finns pengar att tjäna.\r\nOm han kan ge sina anställda en bättre arbetsmiljö\r\noch genomför förbättringar som minskar stressen,\r\nkommer de anställda kanske att stanna hemma mind-\r\nre, vilket för honom kan leda till en ökad vinst. Jag\r\ntror alltså att även företagaren på olika sätt kommer\r\natt tjäna på att det här införs.\r\nJag tror vidare att det är oerhört bra att man kan\r\njämföra olika företag och kanske även kommunala\r\ninstitutioner. På så sätt kommer man  att kunna se\r\nvilka områden i samhället som har de största proble-\r\nmen. Det kommer att vara oerhört viktigt för att man i\r\nframtiden ska kunna se vilka verksamheter som be-\r\ndrivs effektivt och inom vilka områden i samhället\r\nmänniskor slits ut.</pre><pre>Anf.  85  BERTIL KJELLBERG (m) replik:\r\nFru talman! Johan Löfstrand säger att syftet med\r\ndet här bland annat är att belysa frågan. Jag tror att\r\nalla som är verksamma i Sverige redan känner till\r\nförhållandena. Den stora sjukfrånvaron är ett gigan-\r\ntiskt problem, inte minst inom den offentliga sektorn,\r\ndär Socialdemokraterna ofta har ett avgörande arbets-\r\ngivaransvar.\r\nDet är lite beklagligt att, som Johan Löfstrand\r\nkallar det, det första steget ska vara så företagarfient-\r\nligt. Det får stora negativa följder för företagen. I\r\nstället skulle man kunna anamma de förslag som\r\nfinns från alla olika partier om hur vi positivt ska\r\nverka för en lägre sjukfrånvaro. Jag kan fortfarande\r\ninte se något riktigt avgörande skäl för att det här\r\nförslaget skulle förändra sjukfrånvaron. Det är bara\r\nsvepande formuleringar om att belysa frågan, egentli-\r\ngen inte några riktiga sakskäl.</pre><pre>Anf.  86  JOHAN LÖFSTRAND (s) replik:\r\nFru talman! Jag ser inte det här förslaget som fö-\r\nretagarfientligt. Som jag sade ser jag det som ett led i\r\natt på olika sätt belysa och ta upp frågan. Självklart är\r\ndet så att de flesta i dagsläget vet om och känner av\r\nden sjukfrånvaro vi har i Sverige. Men jag tror att det\r\nsällan kan pekas på var problemen kommer att finnas.\r\nI och med detta förslag kommer vi att få en statistik\r\nsom är oerhört mycket bättre. Den statistik vi har i\r\ndag har oerhörda problem. Om man gör stickprov\r\nbland de företag som finns i dag kommer dessa stick-\r\nprov att vara olika stora vid olika tillfällen beroende\r\npå att olika företag på olika sätt har olika förutsätt-\r\nningar. På vissa företag kanske det är en väldigt låg\r\nsjukfrånvaro och på andra företag en väldigt hög. I\r\nslutänden blir det så att varje gång man tar stickprov\r\nkommer stickprovens storlek och utfall att vara väl-\r\ndigt olika.\r\nI och med detta förslag får vi en statistik som är\r\nväldigt trovärdig och som konkret kommer att visa\r\nvar någonstans problemen finns. Vi kommer inte att\r\nbehöva göra stickprov, utan vi kommer att se inom\r\nvilka sektorer det finns problem och inom vilka sek-\r\ntorer man klarat uppgiften förhållandevis bra.\r\nDetta ser jag som en av de stora fördelarna: Vi\r\nkommer att få ett mycket tydligare redskap för att se\r\nvar det finns problem. Sedan kommer vi att hitta olika\r\nåtgärder för att lösa de problemen.</pre><pre>Anf.  87  BERTIL KJELLBERG (m) replik:\r\nFru talman! Den statistik som Johan Löfstrand\r\ntalar om kommer att vara gammal redan när den re-\r\ndovisas eftersom det är en sådan eftersläpning. En\r\nårsredovisning läggs fram inom sex månader efter\r\nräkenskapsårets slut, och sedan har man ytterligare en\r\nmånad på sig att lämna in den till PRV. Detta gör att\r\ndet kommer att vara gamla uppgifter som vi får reda\r\npå. För den verksamhet som avslutas vid årsskiftet\r\n2003/04 kommer vi att få vänta till kanske hösten\r\n2005 innan uppgifterna har bearbetats och gjorts\r\nklara. Jag tycker att det är en väldigt låg ambitionsni-\r\nvå när det gäller att snabbt få fram uppgifter om för-\r\nändringar i befolkningen.</pre><pre>Anf.  88  JOHAN LÖFSTRAND (s) replik:\r\nFru talman! Jag tror att det är oerhört mycket vik-\r\ntigare att få fram uppgifter som är korrekta än att få\r\ndem utan eftersläpning. Jag tror att dessa uppgifter,\r\nsom kommer att vara korrekta och som inte kommer\r\natt variera mellan de olika tillfällen då man genomfört\r\nundersökningarna, kommer att vara mer konkreta,\r\noch det kommer att bli mycket lättare att analysera\r\ndem och använda dem och sedan på olika sätt hitta\r\ntillvägagångssätt för att minska sjukfrånvaron.\r\n(forts. 14 §)\r\nAjournering</pre><pre>Kammaren beslutade kl. 13.53 på förslag av tredje\r\nvice talmannen att ajournera förhandlingarna till\r\nkl. 14.00 då frågestunden skulle börja.\r\nÅterupptagna förhandlingar</pre><pre>Förhandlingarna återupptogs kl. 14.00.</pre><pre>13 §  Frågestund</pre><pre>Anf.  89  FÖRSTE VICE TALMANNEN:\r\nNu följer frågestund.\r\nFöljande statsråd kommer att delta: Statsminister\r\nGöran Persson, kulturminister Marita Ulvskog, stats-\r\nrådet Mona Sahlin, statsrådet Hans Karlsson och\r\nförsvarsminister Leni Björklund.\r\nStatsministern besvarar såväl allmänpolitiska frå-\r\ngor som frågor inom sitt eget ansvarsområde. Frågor\r\ntill övriga statsråd förutsätts beröra deras ansvarsom-\r\nråden inom regeringen.\r\nJag vill erinra om att det handlar om frågor. Frå-\r\ngorna får vara högst en minut, liksom svaren. Följd-\r\nfråga kan medges.\r\nKrisen i SJ</pre><pre>Anf.  90  GÖRAN HÄGGLUND (kd):\r\nHerr talman! En av riksdagens uppgifter är att\r\ngranska regeringens skötsel av landet, och jag har en\r\nfråga till statsministern med anledning av detta.\r\nSJ är ett av staten helägt företag. Regeringen utser\r\nstyrelsen, och där sitter, såvitt jag förstår, en statssek-\r\nreterare.\r\nI går, som en blixt från klar himmel - i alla fall för\r\noss i riksdagen - meddelades att bolagets eget kapital\r\ninte bara har gröpts ur utan helt har utraderats. Nu\r\nmåste det göras ett kapitaltillskott på i storleksord-\r\nningen 1 000 miljoner kronor.\r\nHur har regeringen kunnat låta detta fortgå så\r\nlänge att man i efterhand får sopa upp detta? Hur ska\r\ndetta finansieras?</pre><pre>Anf.  91  Statsminister GÖRAN PERS-\r\nSON (s):\r\nHerr talman! Det är för tidigt att svara på den sista\r\nfrågan.\r\nPå den första frågan, hur detta har kunnat fortgå\r\nså länge, är svaret att vi delar ansvaret för det. Det\r\nhandlar om att man nu har tagit fram det man anser\r\nligger framåt i tiden av förluster på några av de avtal\r\nsom är ingångna, och så har man aktiverat det vid\r\ndetta tillfälle. Därmed hamnar man i den här kon-\r\ntrollbalanssituationen.\r\nJag har tittat på de här siffrorna, som många andra\r\nnaturligtvis också har gjort, och jag kan konstatera att\r\nSJ är i grunden ett sunt företag. Trafiken ökar, och\r\nman har en allt bättre utveckling. Men i de här delar-\r\nna har man surdegar som måste lösas ut. Vad vi\r\nkommer att göra exakt kan jag inte svara på i dag.\r\nMen företaget fortsätter naturligtvis, och vi ska lösa\r\nut de här problemen.\r\nJag tror inte att man på något sätt ska säga att det\r\nhär är ett uttryck för att man har nonchalerat eller\r\nundervärderat problemen. De har funnits sedan tidi-\r\ngare. Nu tar man fram dem och gör dem synliga. Det\r\nkanske beror på att SJ har en ny styrelse, som vill\r\nbörja om och göra bordet rent.</pre><pre>Anf.  92  GÖRAN HÄGGLUND (kd):\r\nHerr talman! Det är en vanlig strategi att en ny\r\nstyrelse vill ta bort gamla surdegar för att börja med\r\nrent bord. Det är fullt begripligt.\r\nDet som inte är fullt så begripligt är att detta har\r\nfått fortgå så länge. I de skrivelser som riksdagen har\r\ntagit del av från regeringssidan har man visserligen\r\npekat på att det egna kapitalet inte haft den styrka\r\nsom det borde ha, men man har målat upp en mycket\r\nljus bild.\r\nDet är inte så, som till exempel när det gäller tele-\r\nkomföretag, att marknaden har havererat, utan tvärt-\r\nom är det fler som åker tåg än tidigare - glädjande\r\nnog. Här är det någonting som har gått fel.\r\nRegeringen har haft direkt information från den\r\nstyrelse som man har tillsatt, och ändå kommer detta\r\n- såvitt jag förstår också för regeringen - som en blixt\r\nfrån klar himmel. Hur kan detta hända?</pre><pre>Anf.  93  Statsminister GÖRAN PERS-\r\nSON (s):\r\nHerr talman! Nej, det kommer inte som en blixt\r\nfrån klar himmel att SJ har dåligt resultat. Det har\r\nsynts i boksluten. Det har riksdagen också kunnat ta\r\ndel av. Det har varit låg likviditet, soliditet, och det\r\nhar varit resultatet av svaga resultat genom åren.\r\nVad det nu handlar om är att man kommer till en\r\npunkt då man, precis som frågeställaren säger, känner\r\natt verksamheten bär och resandet ökar. Man vill\r\nkanske också göra offensiva framtidssatsningar. En\r\nny styrelse går då igenom resultatet och säger: De här\r\nförlusterna ligger framför oss på några avtal, men låt\r\noss ta det nu, liksom också ett eftersatt underhåll. På\r\nså sätt kommer man från den här situationen.\r\nVi har inte från regeringens sida värderat detta. Vi\r\nska göra det nu som ägare. Det är styrelsens bedöm-\r\nning som vi har fått.\r\nJag vill ge frågeställaren rätt på en punkt, och det\r\när att SJ har haft ett svagt eget kapital. SJ har troligen\r\nvarit underkapitaliserat i hela sin livslängd. Men det\r\när aldrig någonting som har lockat den här kammaren\r\ntill kritik vid tidigare tillfällen.\r\nBeredskapen mot oljekatastrofer i svenska vatten</pre><pre>Anf.  94  LARS ÅNGSTRÖM (mp):\r\nHerr talman! Jag skulle vilja ställa en fråga till\r\nförsvarsministern.\r\nOljetankern Prestiges förlisning utanför Spanien\r\nhar fått oerhörda konsekvenser och drabbat musse-\r\nlodlare, fiskeindustri och turistnäring väldigt hårt.\r\nHela fågelpopulationer har hotats. Den ekologiska\r\nbalansen slås ut. Människor som bor längs kusten har\r\nockså drabbats väldigt hårt. Vi får betala ett högt pris\r\nför det här - det kan räknas i mångmiljardbelopp.\r\nDetta illustrerar på ett tydligt sätt den nya typen\r\nav hot, till skillnad mot de gamla, militära hoten, som\r\ninte längre anses finnas.\r\nOljetankern Prestige lämnade Lettland och gick\r\ngenom Östersjön innan den förliste. Min fråga till\r\nförsvarsministern är: Hur skulle vi ha hanterat ett\r\nsådant här hot om detta hade inträffat i Östersjön?\r\nDen pump- och upptagningskapacitet som Sverige\r\nhar är väldigt begränsad, till 5 000 ton. En sådan här\r\noljetanker har 70 000 ton olja. Kan det finnas anled-\r\nning att se över den kapaciteten?\r\nBehovet av bogserkapacitet kanske är ännu större.\r\nAtt bogsera ett sådant här fartyg kräver en dragkraft\r\npå 100 ton, medan de starkaste bogserbåtarna som\r\nSverige förfogar över har en kraft på 35 ton. Vi har\r\nalltså ingen möjlighet att hantera det här.\r\nJag skulle vilja höra försvarsministerns syn på hur\r\nvi hanterar den här typen av nya hot mot svenskt\r\nterritorialvatten.</pre><pre>Anf.  95  Försvarsminister LENI BJÖRK-\r\nLUND (s):\r\nHerr talman! Lars Ångström har rätt i att den\r\nsvenska kapaciteten inte skulle räcka till vid en så\r\nstor olycka som den som har skett med Prestige. Det\r\när Kustbevakningen som har ansvaret för det. Det är\r\ndärför som det finns ett samarbetsavtal mellan samt-\r\nliga Östersjöstater om att man måste bistå varandra i\r\nden typen av situationer.\r\nJag har fått en interpellation av Marietta de Pour-\r\nbaix-Lundin som jag ska svara på i kammaren i mor-\r\ngon. Där kommer jag att närmare utveckla strategin\r\nnär det gäller den här typen av svåra olyckor.</pre><pre>Anf.  96  LARS ÅNGSTRÖM (mp):\r\nHerr talman! Det innebär alltså att försvarsminis-\r\ntern inte har någonting att säga till TV-tittarna i den\r\nhär frågan i dag. Det är många som upprörs och\r\nfruktar att en sådan här olycka ska inträffa i Öster-\r\nsjön.\r\nDet finns anledning att jämföra hur vi satsar våra\r\nskattemedel. Vi har i dag fem ubåtar i Sverige som\r\nalla motiveras av ett sovjetiskt militärt hot, som inte\r\nlängre existerar. Trots det står vi i begrepp att skaffa\r\ntvå nya ubåtar för 1 miljard styck, samtidigt som vi\r\ninte har den bogserkapacitet som Kustbevakningen\r\nanser behövas. En sådan här bogserbåt kostar\r\n300 miljoner kronor, jämfört med en ubåt som kostar\r\n1 miljard.\r\nÄr inte detta en grotesk felprioritering av skatte-\r\nmedel, när vi ser var hoten finns? Vilket svar har\r\nförsvarsministern att ge på den här frågan till de\r\nmånga TV-tittare som jag vet undrar över det här?</pre><pre>Anf.  97  Försvarsminister LENI BJÖRK-\r\nLUND (s):\r\nHerr talman! Lars Ångström är säkert väl förtro-\r\ngen med att en av de punkter som finns med i rege-\r\nringens budgetförslag, som riksdagen kommer att ta\r\nställning till i nästa vecka, handlar om att utöka flot-\r\ntan för Kustbevakningen, bland annat för att kunna\r\nsköta dessa uppgifter bättre.\r\nJag tycker ändå att man ska vara försiktig och sä-\r\nga att vid riktigt stora olyckor kommer Sverige aldrig\r\natt ha egen kapacitet utan att vara beroende av ett gott\r\nsamarbete med övriga stater kring Östersjön, så att\r\nman tillsammans kan hantera sådana svåra situatio-\r\nner.\r\nDen nationella minoritetspolitiken</pre><pre>Anf.  98  PAAVO VALLIUS (s):\r\nHerr talman! Jag har en fråga till statsrådet Mona\r\nSahlin.\r\nFör tre år sedan beslutade riksdagen om den na-\r\ntionella minoritetspolitiken. I samband med beslutet\r\nkonstaterades att det handlade om första steget, vilket\r\nsenare skulle följas av ytterligare åtgärder.\r\nOm man närmare granskar de konsekvenser som\r\nriksdagens minoritetspolitiska beslut har lett till har\r\ndet positiva ur den Sverigefinska synvinkeln varit det\r\nnya anslaget till Kulturrådet och Finskt språk- och\r\nkulturcentrum vid Mälardalens högskola. I övrigt har\r\nde konkreta förbättringarna uteblivit.\r\nMed anledning av detta vill jag fråga statsrådet:\r\nNär kommer andra steget i minoritetspolitiken, och på\r\nvilket sätt kommer regeringen att informera besluts-\r\nfattarna och samhället i stort om den nationella mino-\r\nritetspolitiken och dess konsekvenser?</pre><pre>Anf.  99  Statsrådet MONA SAHLIN (s):\r\nHerr talman! Paavo Vallius har helt rätt i att den\r\nnationella minoritetspolitiken är en spännande och\r\nstor reform. Det är också en reform som undan för\r\nundan måste följas upp och konkretiseras. Regeringen\r\nhar under det första året väldigt mycket koncentrerat\r\narbetet på språkinsatserna och på de kulturella insat-\r\nserna, precis som Paavo Vallius påpekar.\r\nVi ska under nästa år gå vidare med precis det\r\nsom det frågades efter, nämligen diskussionerna och\r\nkontakterna med kommunerna. Där behöver samar-\r\nbetet bli ännu tydligare, och vi kommer under nästa\r\nhalvår att samla kommunföreträdare för att diskutera\r\ndet gemensamma ansvaret för de nationella minori-\r\nteterna.</pre><pre>Anf.  100  PAAVO VALLIUS (s):\r\nHerr talman! Ett annat problem har varit de knap-\r\npa ekonomiska resurserna till de minoritets- och in-\r\nvandrarorganisationer som företräder sina respektive\r\ngrupper. Detta har lett till att organisationerna vid\r\nanslagsutdelningen ställts mot varandra. Jag vill där-\r\nför fråga: Vad tänker regeringen göra för att de mino-\r\nritets- och invandrarorganisationer, som företräder\r\nsina respektive grupper, får ekonomiskt stöd så att de\r\npå ett rimligt sätt ska kunna tillvarata sina gruppers\r\nintressen?</pre><pre>Anf.  101  Statsrådet MONA SAHLIN (s):\r\nHerr talman! Paavo Vallius frågeställning är rele-\r\nvant också på detta område. Nu är ju inte bara det\r\nsärskilda stödet till minoritetsorganisationerna vä-\r\nsentligt, utan också det som till exempel Integra-\r\ntionsverket har att hantera. Också här ser vi över\r\nförstärkningsmöjligheterna till de fem minoritetsom-\r\nrådena, både när det gäller språkmöjliheterna och\r\nframför allt när det gäller organisationernas möjlig-\r\nheter att verka.\r\nJag ska nästa vecka diskutera frågan med dessa\r\norganisationers företrädare. Jag är övertygad om att vi\r\nkommer att fortsätta att både förstärka möjligheterna\r\natt ute i kommunerna jobba med språken och också\r\nmöjligheterna för företrädarnas organisationer att vara\r\nstarka företrädare för sina grupper. Det är ett mycket\r\nviktigt inslag i minoritetspolitiken.\r\nSamordnad rehabilitering</pre><pre>Anf.  102  CARL-AXEL JOHANSSON (m):\r\nHerr talman! Jag vill fråga statsrådet Hans Karls-\r\nson om ohälsan.\r\nRegeringen menar nu att individen ska sättas i\r\ncentrum vid rehabilitering, och det är bra. Man anger\r\nbland annat att AMS och Riksförsäkringsverket ska\r\nha samordnade organisationer när det gäller långtids-\r\nsjukskrivna och arbetslösa.\r\nJag vill fråga om statsrådet avser att göra motsva-\r\nrande samordning med arbetsförmedling och försäk-\r\nringskassa när det gäller de långtidssjukskrivna som\r\nredan har en arbetsgivare.</pre><pre>Anf.  103  Statsrådet HANS KARLS-\r\nSON (s):\r\nHerr talman! Jag för just nu en diskussion med\r\nbåde Riksförsäkringsverket och AMS om hur man\r\nkan förstärka insatser från ett samordnat riksförsäk-\r\nringsverk och AMS för att öka stödet för de sjuk-\r\nskrivna som är arbetslösa, men också för enbart sjuk-\r\nskrivna. Frågan som jag har ställt till AMS och Riks-\r\nförsäkringsverket gäller både sjuka som inte har nå-\r\ngon arbetsgivare och sjuka som har en arbetsgivare.\r\nJag planerar att återkomma under den närmaste ti-\r\nden med mer precisa tankegånger kring hur en sådan\r\nförstärkt samverkan ska kunna gå till.</pre><pre>Anf.  104  CARL-AXEL JOHANSSON (m):\r\nHerr talman! Jag tackar för svaret. Det finns\r\nmånga sjukskrivna som har en arbetsgivare och som\r\nskulle kunna utföra ett arbete, men hos en annan\r\narbetsgivare. Därför är det viktigt att samordningen\r\nkommer till stånd.\r\nJag har ytterligare en fråga. Jag har mött männi-\r\nskor som säger att de gärna skulle vilja prova på att\r\narbeta hos en annan arbetsgivare, men de vet inte om\r\nde vågar, eftersom de hos den nya arbetsgivaren då\r\nhamnar i situationen sist in, först ut. Hur ser statsrådet\r\npå detta problem? Jag ser det som ett hinder.\r\nJag vill också fråga: När kommer propositionen?</pre><pre>Anf.  105  Statsrådet HANS KARLS-\r\nSON (s):\r\nHerr talman! Det där är en alldeles riktig iaktta-\r\ngelse. Det kan finnas en spärr hos människor att våga\r\nprova arbeta på något annat ställe. Jag har till min\r\nglädje noterat att bland annat arbetsgivarna genom\r\nSvenskt Näringsliv själva har tagit initiativ till förslag\r\nom att man ska få möjlighet till tjänstledighet för att\r\npröva på att arbeta hos annan arbetsgivare.\r\nFrågan diskuteras också i de så kallade treparts-\r\nsamtalen, som nu pågår. Jag tror att det är en viktig\r\nkomponent för att människor både ska vilja och våga\r\npröva något annat i en situation då man dessutom är\r\nextra skör.\r\nNär propositionen kommer kan jag inte svara på.\r\nVi räknar med att ganska snart kunna avisera inrikt-\r\nningen på typen av åtgärder. Om det krävs ett riks-\r\ndagsbeslut för att kunna göra detta är jag inte alldeles\r\nsäker på. Det ska jag be att få återkomma till. I den\r\nhändelse så är fallet är det i så fall aktuellt efter nyår.\r\nDet är inget som ska komma långt senare.\r\nKrisen i SJ</pre><pre>Anf.  106  SVEN BERGSTRÖM (c):\r\nHerr talman! Jag vill följa upp den fråga som Gö-\r\nran Hägglund tog upp, eftersom det finns anledning\r\natt ägna ytterligare någon tid åt den.\r\nNär statsministern i går talade i Filadelfiakyrkan\r\nbekände han att det hade varit en lång, tung och dys-\r\nter höst med kriser och bekymmer. I går kom ytterli-\r\ngare ett bekymmer. Vi fick reda på att det som en\r\ngång kallades hela svenska folkets järnväg inte längre\r\ngår som tåget, om uttrycket tillåts.\r\nSjälv är jag en flitig tågresenär, och jag uppskattar\r\nnär tågen fungerar längs ostkusten. För oss i Center-\r\npartiet, som är starkt besjälade av att hela landet ska\r\nges möjligheter att leva och utvecklas, är tågtrafiken\r\nen viktig del.\r\nKrisen i SJ aktualiserar ett antal frågor. Det vore\r\nvärdefullt om statsministern kunde ytterligare något\r\nutveckla hur regeringen ser på krisen och hur den ska\r\nhanteras. Kan statsministern säga något om hur man i\r\nregeringen mera principiellt arbetar med uppföljning\r\noch utvärdering?\r\nPrecis som Göran Hägglund sade är det ytterligt\r\nanmärkningsvärt, för att inte säga pinsamt, att ett stort\r\noch starkt statligt företag, med mycket muskler och\r\nmånga anställda, hamnar i en situation med risk för\r\nlikvidation.\r\nKan statsministern säga något om hur han ser på\r\navregleringen och konkurrenssituationen inom\r\ntågsektorn? Hur kan man tillföra 1 miljard till SJ utan\r\natt andra aktörer, till exempel Tågkompaniet och\r\nBK Tåg, framgent hamnar i en orimlig konkurrenssi-\r\ntuation?</pre><pre>Anf.  107  Statsminister GÖRAN PERS-\r\nSON (s):\r\nHerr talman! När jag i går talade i Filadelfiakyr-\r\nkan var det inte SJ jag tänkte på. Det var andra saker.\r\nDå handlade det om att vi inte har haft särskilt myck-\r\net politisk aktivitet under hösten, och det har inte bara\r\ngällt regeringspartiet utan också andra.\r\nDen fråga vi nu diskuterar, SJ, kommer att väcka\r\nen lång rad frågeställningar som vi nog bär gemen-\r\nsamt ansvar för att klara ut. Först har vi det faktum att\r\nSJ troligen har varit underfinansierat. Jag har aldrig\r\nstött på någon synpunkt om det i kammaren. Aktie-\r\nkapitalet i detta jättelika företag är 200 miljoner kro-\r\nnor. Det är klart att vi känner ansvar för detta. Men\r\nvarför har det inte diskuterats, särskilt om man tycker\r\natt ett sådant företag ska ut och slåss på marknadens\r\nvillkor och ta ansvar för jättelika investeringar och\r\njättelika personalorganisationer?\r\nAvregleringarna, marknadsorienteringen av den\r\nhär typen av transporttjänster, finns det också anled-\r\nning att diskutera och utvärdera - absolut. Jag har\r\nsagt det flera gånger och jag kan säga det igen: En del\r\nav dessa verksamheter är av sådan karaktär att man\r\ninte kan leka marknad, det finns inte underlag för\r\nnågot annat än en trafik som i botten bör ha någon typ\r\nav samhällsstöd.\r\nDet innebär inte att jag säger att de reformer som\r\nvi har gjort har varit fel, men nog finns det anledning\r\natt diskutera och utvärdera det hela, - särskilt som vi\r\nvet att om marknaden ska styra kommer inte hela\r\nSverige att trafikeras.</pre><pre>Anf.  108  SVEN BERGSTRÖM (c):\r\nHerr talman! Jag delar statsministerns uppfattning\r\natt det finns anledning att återkomma. Från trafikut-\r\nskottets sida har vi till nästa vecka bjudit in närings-\r\nministern tillsammans med finans- och näringsut-\r\nskottet för att diskutera de här frågorna.\r\nStatsministern talar om underfinansiering och\r\nandra orsaker. Men en viktig orsak är ju att SJ till\r\nvarje pris har verkat vilja förhindra att andra aktörer -\r\nduktiga och engagerade operatörer, typ Tågkompaniet\r\nmed nattågstrafik i Norrland - ska få en rimlig situa-\r\ntion. Man har till exempel lagt underbud på tågtrafik i\r\nBergslagen och bränt en massa miljoner i onödan på\r\ndetta sätt.\r\nStatsministern kommenterade inte hur man arbetar\r\nmera principiellt för uppföljning och utvärdering\r\ninom Regeringskansliet när det gäller statliga företag.\r\nDet vore väldigt intressant att höra något om det.\r\nSedan finns det en stark oro som har kommit mig\r\ntill del. Folk hör att man nu ska pytsa in 1 miljard\r\nextra till SJ. Hur kommer regeringen att hantera det?\r\nGör man det på ett sätt så att det inte går ut över and-\r\nra angelägna sektorer inom transportsektorn? Jag\r\ntänker till exempel på alla våra dåliga vägar runtom i\r\nlandet och att de faktiskt ska få sin del av budget-\r\npengarna. Och slutligen undrar jag hur man klarar\r\nutgiftstaket.</pre><pre>Anf.  109  Statsminister GÖRAN PERS-\r\nSON (s):\r\nHerr talman! Tanken att det skulle gå på vägan-\r\nslagen har jag inte ens tänkt förut, men det var förstås\r\nett uppslag, därför att vi har ett utgiftstak, och det ska\r\nhållas.\r\nDet här är gamla synder. Jag tror att ett av de avtal\r\nsom nu diskuteras är tecknat 1990, och det har över-\r\nlevt både borgerliga och socialdemokratiska rege-\r\nringar och säkert också många granskningar i riksda-\r\ngens trafikutskott där framstående ledamöter har tittat\r\npå detta med argusögon och inte sett problemen. Så är\r\ndet ju. Det fritar ingen regering från ansvaret, men vi\r\nkan kanske vara lite ödmjuka när vi diskuterar vad\r\nsom har hänt.\r\nVi har skärpt ägarfunktionen i Regeringskansliet.\r\nVi har skärpt uppföljningen och utvecklingen av de\r\nstatliga företagen, därför att det har varit för splittrat\r\noch i vissa delar kanske också för oprofessionellt.\r\nStatsrådet Pagrotsky har fått det samlade ansvaret för\r\nhela den statliga företagsgruppen. Det gäller alltifrån\r\nsådana företag som Vin  &amp;  Sprit till just SJ eller Pos-\r\nten, och det behövs definitivt. Men låt mig avsluta\r\nmed att säga, som jag sade också inledningsvis till\r\nden första frågeställaren, att SJ i grunden är ett bra\r\nföretag med en bra utveckling, och jag tror att vi\r\nkommer att kunna rätta till de här problemen.\r\nVi har regelverk som vi ska följa, inte minst inter-\r\nnationella sådana. Det är viktigt, men nog kommer vi\r\natt kunna fortsätta att stämma upp i refrängen: SJ, SJ,\r\ngamle vän, festligt att du lever än.\r\nBuffertfonder</pre><pre>Anf.  110  CARL B HAMILTON (fp):\r\nHerr talman! Jag har en fråga till statsministern.\r\nEn återkommande fråga i eurodebatten är ju frå-\r\ngan om buffert för att klara svängningarna i offentliga\r\nfinanser och i sysselsättning. Landsorganisationen har\r\nju fört fram tankar på så kallade buffertfonder. Jag\r\nmenar för egen del att det finns både effektivare och\r\nmera demokratiska metoder för att uppfylla de mål\r\nsom Landsorganisationen egentligen vill åstadkom-\r\nma.\r\nBuffertfonderna skulle ju, för att kunna spela den\r\nhär stabiliserande rollen, bli så stora att de gamla\r\nmakt- och ägarfrågorna från löntagarfondsdiskussio-\r\nnen omedelbart skulle blåsas till liv, och det skulle\r\nkanske blockera en hel del av EMU-debatten. Kom-\r\nbinationen av de två orden \"LO\" och \"fonder\" är ju\r\nfortfarande politisk dynamit i svensk politik.\r\nDet andra argumentet är rent konstitutionellt. Vi\r\nkan ju inte ha en spelare utöver den demokratiskt\r\nvalda regeringen som håller på med finanspolitik på\r\negen hand för att korrigera regeringen. Det räcker\r\nmed en regering, en riksdag och en centralbank.\r\nJag efterfrågar alltså statsministerns inställning i\r\nfrågan om buffertfonder.</pre><pre>Anf.  111  Statsminister GÖRAN PERS-\r\nSON (s):\r\nHerr talman! Jag förstår att nejsidan i folkomröst-\r\nningen har bekymmer om detta. Den debatten får vi ta\r\nså småningom.\r\nFör mig är buffertfonder någonting i grunden gott,\r\nett uttryck för ansvarstagande. Hur de sedan ska or-\r\nganiseras och hur bestämmandet ska se ut kan disku-\r\nteras. Men bara detta faktum att vi i Sverige har en\r\nsituation där löntagarnas organisationer säger att de är\r\nberedda att sätta av pengar under goda tider för att\r\nanvända dem i sämre tider för att skydda välfärd och\r\njobb tycker jag är imponerande. Det skulle ju kunna\r\ntänkas att man från löntagarnas sida sade: Vi struntar\r\ni de här buffertarna. Vi vill ha pengarna, och vill ha\r\ndem nu, och vi vill konsumera dem. Men man säger:\r\nNej, vi sätter av dem. Vi sparar dem för framtida\r\nbruk.\r\nSedan tillhör ju jag dem som har ägnat en stor del\r\nav min politiska tid till att bygga upp en buffertfond,\r\növerskott i offentliga finanser. Den buffertfonden är\r\nnu så pass stor att den börjar fungera på ett sådant sätt\r\natt vi klarar välfärd i en konjunkturnedgång. Notera\r\natt vi har en konjunkturnedgång bakom oss utan att vi\r\nhar fått underskott i offentliga finanser därför att vi\r\nhar byggt upp ett överskott och en robust situation.\r\nLåt oss fortsätta diskussionen med de fackliga or-\r\nganisationerna och glädjas, herr Hamilton, åt deras\r\nkonstruktiva iver.</pre><pre>Anf.  112  CARL B HAMILTON (fp):\r\nHerr talman! Jag kan hålla med statsministern om\r\natt det är glädjande, för det är inte alltid som fackfö-\r\nreningsrörelsen har stått för den typen av politik. Det\r\nhar ofta varit räntesänkningar och expansiv politik.\r\nMen låt oss inte fördunkla vår diskussion här med\r\njust det.\r\nJag skulle vilja ställa frågan mera precist till\r\nstatsministern. Menar statsministern med ordet\r\n\"buffertfond\" överskottet i den offentliga sektorn, till\r\nexempel saldomålet om 2 %? Saldomålet innehåller\r\nockså en stor del som berör ålderspensionssystemet,\r\noch statsministern vet ju och har erfarenhet av att\r\nman inte drar pensionärerna och pensionerna som ett\r\ndragspel i konjunkturpolitiken. Då får man kanske\r\ndefiniera om det här överskottsmålet, så att det om-\r\nfattar stat och kommun och att man tar ålderspensio-\r\nnerna för sig.\r\nDet andra, som också är en buffertfunktion, är ju\r\nbudgeteringsmarginalen. Den ska i normalläget vara\r\nungefär 17 miljarder men är nu nära noll. Är det inte\r\ndags, herr statsminister, att ta även budgeteringsmar-\r\nginalen på allvar, förutom att man omdefinierar över-\r\nskottsmålet?</pre><pre>Anf.  113  Statsminister GÖRAN PERS-\r\nSON (s):\r\nHerr talman! Detta sades av den man som en gång\r\ni tiden konstruerade den så kallade Nathalieplanen\r\nmed ett par hundra miljarder kronor i statsfinansiellt\r\nunderskott som resultat.\r\nJo, vi tar det på allvar. Vi sliter med det, och vi\r\nsläpar med det. Vi har lyckats så pass bra att vi de\r\nsenaste åren faktiskt har fått Sverige dithän att vi har\r\növerskott i våra offentliga finanser, trots dåliga kon-\r\njunkturer. Och där ska vi fortsätta att vara.\r\nBudgeteringsmarginalen är någonting helt annat,\r\nherr Hamilton, än buffertfond. Oavsett om budgete-\r\nringsmarginalen ligger på 10 miljarder eller 20 mil-\r\njarder är det små pengar i relation till vad som kan\r\nbehövas som utrymme om det börjar svikta i kon-\r\njunkturen. Då är överskottet i offentliga finanser, ett\r\npar procent, plus den fallhöjd vi har till konver-\r\ngenskriterierna, ytterligare 3 %, en mer rimlig be-\r\nskrivning av storleksordningen.\r\nVi tar det på allvar. Jag är djupt engagerad, och\r\njag känner mig trygg. Jag har varit den som har ställt\r\negentligen alla svåra frågor om EMU-projektet i den\r\nhär kammaren under många år, och jag har ställt dem\r\nutifrån ett ekonomiskpolitiskt perspektiv därför att jag\r\nvet att det ytterst handlar om svenska folkets trygghet\r\noch det svenska välfärdssystemet. Jag känner mig\r\ntrygg i den meningen att vi kan gå med i EMU och\r\nklara också en nedgång i ekonomin utan att vi för den\r\nskull kommer i konflikt med välfärdssystemen, därför\r\natt vi har sanerat de offentliga finanserna, därför att vi\r\nhar ett överskott och därför att vi har en marginal och\r\nen buffert uppbyggd. Den kan göras större och bättre.\r\nVälkomna i det arbetet, alla som vill ha en utveckling\r\nav europeiskt samarbete!\r\nFörvaring av fornfynd</pre><pre>Anf.  114  HELENA BARGHOLTZ (fp):\r\nHerr talman! Jag riktar min fråga till statsrådet\r\nMarita Ulvskog.\r\nEn ny stor vikingatida silverskatt har nyligen på-\r\nträffats i Slite på Gotland. Över 600 silvermynt -\r\nengelska, tyska och arabiska - med en totalvikt på\r\ndrygt ett kilo har hittats.\r\nDessutom har man hittat boplatsföremål med\r\nbland annat dräktspännen. Skatten har preliminärdate-\r\nrats till 1000-talet.\r\nMånga fornfynd visas på Gotlands fornsal i Vis-\r\nby, men när det handlar om stora och dyrbara fynd\r\nmåste de skickas till Statens historiska museum i\r\nStockholm. Om fynden anses vara av nationellt in-\r\ntresse ska de vara tillgängliga för forskare, vilket\r\ninnebär att det anses att de måste förvaras i Stock-\r\nholm. Så bör det inte vara, menar jag. I stället bör de\r\ngotländska fynden visas på Gotland. Forskning som\r\nrör Gotlands historia kan lika väl bedrivas på Got-\r\nlands fornsal.\r\nJag vill fråga om statsrådet delar min uppfattning\r\noch är beredd att verka för att också viktiga historiska\r\nfynd förvaras på museer som ligger närmast fyndplat-\r\nserna.</pre><pre>Anf.  115  Kulturminister MARITA ULV-\r\nSKOG (s):\r\nHerr talman! Vi har ett nationellt kulturarv. Vi har\r\ninte bara regionala kulturarv. Då är det rimligt att vi i\r\nen del fall har nationella kulturinstitutioner. De flesta\r\när tyvärr fortfarande lokaliserade till Stockholm, men\r\ndet börjar växa upp nationella kulturinstitutioner\r\nockså i andra delar av landet, institutioner som ska\r\nbära det nationella ansvaret. Vi ska bara behöva åka\r\ntill ett fåtal platser eller en plats för att kunna ta del av\r\ndet.\r\nDetta måste kombineras med just det som Barg-\r\nholtz är ute efter, nämligen en stor flexibilitet, till\r\nexempel att Lunds historiska museum i huvudsak tar\r\nhand om det som grävs fram nere i Skåne, att man\r\ndeponerar betydande delar av föremålssamlingar på\r\ntill exempel länsmuseer och att man gör det för korta-\r\nre perioder ibland. Det mest värdefulla bör av säker-\r\nhetsskäl förvaras på nationella kulturinstitutioner.\r\nDet är inte alltid så att vi kan fördela vårt natio-\r\nnella kulturarv till varje enskild region, men det ska\r\nfinnas en stor generositet och en stor flexibilitet.</pre><pre>Anf.  116  HELENA BARGHOLTZ (fp):\r\nHerr talman! Det låter lovande. Det är väldigt\r\nviktigt också ur rent turistisk synpunkt att man tänker\r\npå att fynden finns på de orter där de egentligen hör\r\nhemma och kommer ifrån. Jag tänker också på stu-\r\ndenter på de orter där fynden finns. De har också\r\nglädje av att lätt komma åt fornfynden.\r\nSjälvklart är säkerheten en väldigt viktig fråga,\r\nmen jag utgår från att alla museer ska kunna klara den\r\nsäkerhet de behöver ha för att också ha stora fina\r\nfornfynd hos sig.</pre><pre>Anf.  117  Kulturminister MARITA ULV-\r\nSKOG (s):\r\nHerr talman! Vi är inte ett land av självständiga\r\nsjälvstyrande regioner. Vi har ett nationellt kulturarv.\r\nJag är personligen väldigt intresserad av det som har\r\nskett på Gotland. Jag vill ta del av det skånska och av\r\ndet norrländska. Då måste man ibland föra samman\r\ndet. Det är därför vi har nationella kulturinstitutioner.\r\nSamtidigt ska vi ha ödmjukhet och flexibilitet och\r\nen möjlighet att utifrån kulturhistoriska intressen -\r\nkanske ibland utifrån turistiska, men framför allt\r\nkulturhistoriska intressen - se till att man också kan\r\nta del av detta i närheten av där man bor och där fyn-\r\nden har hittats. Vi har kommit en bra bit på vägen på\r\nsenare tid när det gäller detta.\r\nBarns skolgång på flyktingförläggningar</pre><pre>Anf.  118  HILLEVI ENGSTRÖM (m):\r\nHerr talman! Jag har en fråga till statsministern.\r\nDet är väldigt nyttigt att vara ute i verkligheten. I\r\nmåndags hade jag förmånen att tillsammans med\r\nMedborgarnas flyktingombudsman och en del andra\r\nledamöter besöka en flyktingförläggning. Där kunde\r\njag konstatera att det fanns 78 barn mellan 6 och 18\r\når. Inget av dessa barn - jag säger inget - gick i skola\r\ntillsammans med svenska barn. Barnen gick i en\r\nsärskilt anordnad flyktingskola i en byggnad långt\r\nifrån den andra skolan. Eventuellt fanns det någon\r\nbehörig lärare, men det var även brister i fråga om\r\ndet.\r\nJag undrar vad regeringen tänker göra åt saken. Är\r\nman nöjd med att flyktingbarn behandlas på det sät-\r\ntet?  Är det bra för integrationen i Sverige och med\r\ntanke på främlingsfientligheten? Det är mina fråga till\r\nstatsministern.</pre><pre>Anf.  119  Statsminister GÖRAN PERS-\r\nSON (s):\r\nHerr talman! Svaret får nog bli ganska allmänt.\r\nSom frågan är formulerad och som problemet be-\r\nskrivs tror jag ingen kan säga att man kan vara nöjd\r\nmed en sådan situation. Jag känner inte till de närma-\r\nre omständigheterna och vilken förläggning det var.\r\nDet handlar uppenbart om barn som prövas. Deras\r\nasylskäl gås igenom. Det kan tyvärr ibland vara en\r\nutdragen process eftersom det saknas handlingar och\r\nman inte ens vet vilka barnen är och vilken bakgrund\r\nde har. Men de har rätt till sin utbildning och sin\r\nundervisning. Den ska naturligtvis hålla högsta möj-\r\nliga kvalitet. Om den kan bedrivas tillsammans med\r\nskolor på platsen tycker jag det är bättre. Men jag är\r\nför dåligt insatt i det speciella fall som frågeställaren\r\ntar upp för att våga vara mer precis i mitt svar.\r\nUtgångspunkten är att detta ska ha hög kvalitet,\r\natt barnkonventionen ska gälla och att vi ska ha en\r\ngenerös asyl- och flyktingpolitik.</pre><pre>Anf.  120  HILLEVI ENGSTRÖM (m):\r\nHerr talman! Flyktingförläggningen ligger i Säff-\r\nle. Barnen var av 17 olika nationaliteter. Jag menar\r\natt om man ska få någon bukt med den främlings-\r\nrädsla som finns i vårt samhälle måste man börja\r\nredan från början. Man får inte bygga in ett vi-och-\r\nde-förhållande. Där bor de och går i skolan, och där\r\nbor vi. En del av barnen har varit i Sverige i närmare\r\ntvå års tid. Det rör sig om väldigt lång tid som de\r\nväntar på sitt beslut om asyl.\r\nJag undrar om ni avser att vidta några åtgärder för\r\natt de ska kunna gå i skolan med svenska barn och få\r\nen bättre start på livet i Sverige.</pre><pre>Anf.  121  Statsminister GÖRAN PERS-\r\nSON (s):\r\nHerr talman! Jag törs inte påstå något om huruvi-\r\nda det pågår ett arbete för att barn som väntar på sina\r\nbeslut ska få komma in i det svenska skolsystemet\r\noch integreras i de skolor som finns på platsen. Det\r\nviktigaste är att tiden som de väntar på beslutet ska\r\nkortas ned. Om det handlar om tider upp till två år\r\nblir det för barn och även för vuxna en olidligt lång\r\ntid. Två år i ett barns liv är en mycket lång tid. Då\r\nhänder det oerhört mycket med barnet. Skolgången\r\nunder den tiden är avgörande för deras framtid.\r\nDet är inte av illvilja som svenska myndigheter tar\r\ntvå år på sig. Det beror på det faktum jag nyss be-\r\nskrev. En stor del av tiden går åt till att klarlägga\r\nidentitet, bakgrund och nationalitet. Varifrån kommer\r\nbarnet? Vem är barnet? Ibland kommer barnet utan\r\nsina föräldrar. Det är där vi har att göra den stora\r\ninsatsen. Om alla hade sina handlingar, sina doku-\r\nment, skulle vi få en oerhört mycket snabbare hand-\r\nläggning. Det är ett problem som har många sidor.\r\nBarnens intressen ska naturligtvis bevakas när de väl\r\när här. Men vi får också komma ihåg att den situation\r\nsom myndigheterna har är komplicerad eftersom det\r\nofta saknas handlingar.\r\nKultur i skolan</pre><pre>Anf.  122  HILLEVI LARSSON (s):\r\nHerr talman! Jag vill ställa en fråga till Marita\r\nUlvskog angående kultur i skolan.\r\nSkolbarns fysiska hälsa är oerhört viktig. Sats-\r\nningen som innebär att barnen ska få minst 30 minu-\r\nter rörelse varje dag är jättebra. Men det finns också\r\nnågot som heter själslig hälsa, och kultur kallas idrott\r\nför själen.\r\nDe larmrapporter som har kommit om fysisk ohäl-\r\nsa gäller även själslig och psykisk ohälsa i form av\r\noro, depression och dåligt självförtroende. I dag är det\r\nolika från skola till skola hur mycket kultur barnen\r\nfår. Det är också väldigt olika vilka barn man når.\r\nOfta når man bara de redan kulturfrälsta barnen. Men\r\nbehoven finns ju framför allt bland de barn som inte\r\nägnar sig åt kultur.\r\nMin fråga till regeringen är om man nu kan tänka\r\nsig att gå vidare och erbjuda barnen mer kultur i sko-\r\nlan. Mitt förslag är att erbjuda 30 minuter kultur per\r\ndag på samma sätt som man har gjort när det gäller\r\nidrott. Självklart ska det vara vid lämpliga tidpunkter\r\noch i lämpliga block.</pre><pre>Anf.  123  Kulturminister MARITA ULV-\r\nSKOG (s):\r\nHerr talman! Jag hade i går möjligheten att ut-\r\nnyttja den kontaktdag som man som förälder har för\r\natt följa barn i skolan. Jag var tillsammans med min\r\nsjuåring i en förstaklass.\r\nPå de sex timmar som hon var i skolan var det\r\nminst 30 minuter kultur. Men precis som Hillevi\r\nLarsson beskriver det ser det väldigt olika ut i olika\r\nkommundelar och i olika kommuner.\r\nDärför har jag tillsammans med utbildningsmi-\r\nnister Thomas Östros tydligt markerat, bland annat i\r\nårets budgetproposition, vikten och värdet av att\r\nkommunerna och skolorna ger tid för kultur i skolan.\r\nDet handlar naturligtvis om att ha en bra skolbiblio-\r\nteksverksamhet, men det handlar också om andra\r\nverksamheter. Detta kommer vi att jobba vidare med\r\nunder hela den kommande mandatperioden. Och\r\nvarför inte till exempel fylla på idrottsämnet med\r\ndans? Det är ett exempel på de ämnen som vi kom-\r\nmer att diskutera framöver.</pre><pre>Anf.  124  HILLEVI LARSSON (s):\r\nHerr talman! Det låter väldigt bra. Jag tror framför\r\nallt att man måste jämna ut de regionala och lokala\r\nskillnader som finns när det gäller det här, och fram-\r\nför allt nå de elever som inte alls ägnar sig åt kultur.\r\nMan talar väldigt mycket om idrott och de positi-\r\nva hälsoeffekterna, men när det gäller kultur talar\r\nman mer om kultur som ett nöje. Men det finns ve-\r\ntenskapliga bevis för att kultur ger precis lika goda\r\nhälsoeffekter som idrott gör. Man har till och med\r\nfunnit bevis för att de som ägnar sig mycket åt idrott\r\nlever i genomsnitt tio år längre än andra, och på\r\nsamma sätt lever de som regelbundet ägnar sig åt\r\nkultur tio år längre än de som inte gör detta. Det är\r\nalltså väldigt viktigt att etablera ett kulturintresse\r\ntidigt, på samma sätt som det är väldigt viktigt att\r\netablera ett idrottsintresse.\r\nDet positiva är dessutom att fastän det inte alls är\r\nlika nyttigt att se på en fotbollsmatch som att själv\r\ndelta på planen är det, när det gäller kultur, precis lika\r\nnyttigt att se en teaterpjäs som att själv delta på sce-\r\nnen. Så det finns oerhört rika möjligheter på skolorna\r\natt få in barnen i kulturintresse, både aktivt och ge-\r\nnom passiv konsumtion, givetvis i samarbete med\r\nkulturlivet runtomkring, och det kan också vara ett\r\nuppsving för detta och allmänt i förlängningen öka\r\nmedborgarnas kulturintresse.</pre><pre>Anf.  125  Kulturminister MARITA ULV-\r\nSKOG (s):\r\nHerr talman! Jag håller helt med Hillevi Larsson i\r\nden beskrivning hon ger av betydelsen av kultur i\r\nskolan. Det är därför vi också har haft en särskild\r\nstatsrådsgrupp under några års tid. Vi har nu en stats-\r\nsekreterargrupp som jobbar vidare med frågan. Det är\r\nockså därför vi har återkommit till detta i nationella\r\nskolplaner i olika typer av propositioner.\r\nVi tycker att det nu börjar synas rätt tydligt ute i\r\nkommunerna att kulturen har en väldigt tydlig egen\r\nplats, även om det finns skillnader mellan kommuner.\r\nDär kommer vi som står för den nationella skol- och\r\nkulturpolitiken att göra allt vi kan för att utjämna\r\ndessa skillnader.\r\nFrivilligarbetarnas dag</pre><pre>Anf.  126  INGER DAVIDSON (kd):\r\nHerr talman! Min fråga går till statsministern.\r\nJust i dag är det FN:s frivilligdag. Det är ju den 5\r\ndecember i dag. Då har FN:s generalförsamling upp-\r\nmanat alla medlemsländernas regeringar att de på ett\r\nsärskilt sätt ska uppmärksamma alla de hundratusen-\r\ntals frivilligarbetare som lägger ned ett hängivet ar-\r\nbete dag ut och natt in, skulle man nästan vilja säga.\r\nMin enkla fråga är: Vad har Sveriges regering\r\ngjort i dag för att uppmärksamma frivilligarbetarna?</pre><pre>Anf.  127  Statsminister GÖRAN PERS-\r\nSON (s):\r\nHerr talman! Jag blir nog svaret skyldig på den\r\nfrågan, om det menas en direkt kampanj i dag. Det\r\ntror jag inte att vi har någon i Sverige. Jag tror inte att\r\nnågon annan i kammaren heller har lagt märke till\r\ndet, så det är inte bara jag som i så fall är illa informe-\r\nrad.\r\nDet innebär inte att man tycker att det här är\r\noviktigt. Tvärtom: Det är i allra högsta grad viktigt.\r\nDet finns ett omfattande socialt engagemang och\r\nmedborgerligt engagemang att ta ansvar för sin nästa.\r\nUtan detta engagemang skulle inte Sverige fungera.\r\nUtan detta engagemang skulle vi inte ha ett samhälle\r\nsom var mänskligt. Vi kan åstadkomma väldigt\r\nmycket med insatser som vi betalar via skattsedeln,\r\noch det är det grundläggande, men därutöver krävs\r\nockså omtanke, medkänsla och ideellt engagemang.\r\nBehöver vi en särskild dag för att manifestera\r\ndetta? Ja, gärna det, men varför inte alla dagar hela\r\nåret runt ge uttryck för att detta är någonting viktigt\r\noch omistligt i ett civiliserat samhälle?</pre><pre>Anf.  128  INGER DAVIDSON (kd):\r\nHerr talman! Ja, FN:s generalförsamling tycker ju\r\nuppenbarligen att det är viktigt att ha just en särskild\r\ndag, och jag vet att man i väldigt många andra länder\r\nhar stora manifestationer just på den här bestämda\r\ndagen för att uppmuntra och se till att dessa frivilli-\r\ngorganisationer kommer i fokus.\r\nJag skulle då vilja fråga statsministern, eftersom\r\ndet var ett väldigt vackert tal om de här insatserna:\r\nSer statsministern frivilligorganisationerna som ett\r\nstrategiskt verktyg i arbetet för att öka den ekonomis-\r\nka och sociala utvecklingen i landet, eller ska de\r\nfinnas, som de ofta hittills har fått göra, lite vid sidan\r\nom? FN ser dem just som ett strategiskt verktyg för\r\nekonomisk och social utveckling, och det skulle jag\r\ngärna vilja att vi gjorde på ett tydligare sätt i Sverige\r\nockså. Hur ser statsministern på det?</pre><pre>Anf.  129  Statsminister GÖRAN PERS-\r\nSON (s):\r\nHerr talman! Det är möjligt att FN har en ingång i\r\ndet här som gör att man inte bara tittar på de mest\r\nutvecklade ekonomierna utan också ser det i ett per-\r\nspektiv från utvecklingsländernas möjligheter. Jag\r\ntror att den här sektorn spelar olika roll i olika typer\r\nav ekonomier för den ekonomiska utvecklingen.\r\nDäremot spelar den säkert en lika stor roll för det\r\ncivila samhällets framtoning, innehåll och räckvidd\r\nnär det handlar om exempelvis vård, omsorg, social\r\nkontakt, kultur - en lång rad sektorer. Det tror jag. Så\r\njag ser det här definitivt som en tillgång och en möj-\r\nlighet att utveckla vårt land.\r\nJag hade chans att tala om det i går i ett annat\r\nsammanhang i Filadelfiakyrkan i Stockholm, där jag\r\nfick en fråga kring det här från den samlade pastor-\r\nskonferensen. Den handlade om non profit-företag\r\ninom vården, och den frågan är ju då granne eller\r\nkusin med detta resonemang. Jag välkomnar detta.\r\nAllt ska inte drivas av vinstintresset. Väldigt mycket i\r\nvårt samhälle kan utvecklas utifrån detta att vi vill\r\ngöra andra människor gott, tycker om andra männi-\r\nskor och vill visa detta. Och när vi visar detta ska\r\nsamhället naturligtvis säga: Det var bra - mer av det!\r\nGärna en dag för det, men varför inte ett helt liv åt\r\ndet?\r\nKasino</pre><pre>Anf.  130  GABRIEL ROMANUS (fp):\r\nHerr talman! Sveriges nya kasinon har ackumule-\r\nrat en förlust på 250 miljoner kronor under de första\r\ntvå åren. Nu får vi höra att en stor del av detta är\r\ninkörningskostnader, men också att för få svenskar\r\nspelar på kasino. Det ska startas spelskolor, och vi\r\nkan naturligtvis också vänta oss en intensiv mark-\r\nnadsföring. En del av oss har kanske svårt att förstå\r\natt svenska staten satsar på att marknadsföra spel,\r\neller rättare sagt spelberoende, som det ju i praktiken\r\nblir.\r\nJag skulle vilja fråga statsministern: Är regeringen\r\nberedd att än en gång överväga om Sverige verkligen\r\nbehöver internationella kasinon, eller ska man enbart\r\nsatsa på att försöka få fler svenskar att spela bort\r\nmera pengar?</pre><pre>Anf.  131  Statsminister GÖRAN PERS-\r\nSON (s):\r\nHerr talman! I Sverige har vi lyckats med en be-\r\ndrift, nämligen att driva kasinon på ett sådant sätt att\r\nbåde kasinoägaren och de som spelar förlorar på\r\nspelet. Det är en innovation, får man ändå säga! Det\r\när klart att vi följer det här med stigande intresse.\r\nVarför har vi då detta försök? Ja, det finns på fyra\r\nplatser i landet. Bakgrunden är ju den att det också\r\nfinns en illegal spelmarknad, som ju inte är så liten\r\noch som är växande. Tanken är då att med ett till-\r\ngängligt spel i en vettig miljö under kontrollerade\r\nformer så skulle man få en överströmning från det\r\nillegala spelet. Det kan ju vara så att de som har stri-\r\ndit för kasinon har överdrivit de illegala spelens om-\r\nfattning. Vad bra, i så fall! De här kasinona ska ju\r\ninte leva en dag extra, om det inte är så att de kan\r\nmotiveras utifrån en sådan utgångspunkt.\r\nOch nog tycker jag att det känns konstigt att vi\r\nska börja utbilda människor i att spela. Vi har ett\r\nannat problem med spelandet, och det är att vårda\r\ndem som har spelat för mycket.</pre><pre>Anf.  132  GABRIEL ROMANUS (fp):\r\nHerr talman! Jag vill verkligen tacka statsminis-\r\ntern för svaret, framför allt för användningen av ordet\r\n\"försök\" och utfästelsen att kasinona inte ska leva en\r\ndag för länge.\r\nHittills har tyvärr den svenska spelpolitiken kän-\r\nnetecknats av en stenhård marknadsföring. Man har\r\nintroducerat nya beroendeskapande spel i stället för\r\nde enarmade banditer som jag i riksdagen en gång var\r\nmed om att avskaffa. Vill man vara lite rå kan man\r\nsäga att kritiken som skulle kunna komma från folk-\r\nrörelserna effektivt tystas genom att man delar ut det\r\neventuella spelöverskottet, som förvisso finns från\r\nandra spel, till folkrörelserna.\r\nDen socialdemokratiska spelpolitiken har i hög\r\ngrad signerats av förre finansministern Erik Åsbrink.\r\nDet är ingen hemlighet.\r\nJag skulle vilja fråga om statsministern vill full-\r\nfölja de antydningar som han gjorde nyss genom att\r\nsäga att den socialdemokratiska spelpolitiken kanske\r\när mogen för en omprövning. I så fall skulle nog\r\napplåderna i Filadelfiakyrkan inte utebli. Det vågar\r\njag utlova utan att vara någon expert på den försam-\r\nlingen.</pre><pre>Anf.  133  Statsminister GÖRAN PERS-\r\nSON (s):\r\nHerr talman! Var inte så säker på var applåderna\r\nkommer eller inte kommer! Med en spelpolitik som\r\navvecklas försvinner inte spelet. Vilka andra miljöer\r\nväxer fram i stället? Källarlokaler, hemliga klubbar,\r\ninte så sällan kopplat till brottslighet, inte så sällan\r\nockså till en del annat som både jag och Gabriel Ro-\r\nmanus avskyr och gör allt vad vi kan för att bekämpa.\r\nProstitution finns där, och det kan också finnas nar-\r\nkotika. Det är inte några goda krafter som i regel är\r\nlierade med det illegala spelet.\r\nHela vår spelpolitik består av en strävan efter att\r\nlyfta fram spelandet i ljuset, göra det kontrollerat, så\r\natt de som spelar också har en rimlig chans att få sina\r\ninsatser rättvist hanterade, och att få en social kon-\r\ntroll. Hur den avvägningen ska göras är väldigt\r\ngrannlaga. Om man inte gör det på ett sådant sätt att\r\nman lockar spelarna har man bara byggt fula hus som\r\nstår tomma och kostar pengar.\r\nEn sak, Gabriel Romanus! Jag har stor respekt för\r\ndin insats i politiken, inte minst i svensk alkoholpoli-\r\ntik, men tro inte för ett ögonblick att de enarmade\r\nbanditerna försvann bara för att riksdagen beslutade\r\natt de skulle försvinna. De försvann från vår åsyn,\r\nmen de stod där. Man drog i spaken, det rasslade i\r\nkoppen och någon förlorade groteska pengar - en\r\nannan blev rik på det, och brottsligheten frodades. Så\r\när det ju. Därför har vi en spelpolitik. Men låt oss\r\ndiskutera den och pröva den därför att det är svårt.\r\nBrandlarm i offentliga lokaler</pre><pre>Anf.  134  RIGMOR STENMARK (c):\r\nHerr talman! Jag vill ställa en fråga till försvars-\r\nministern. Den handlar inte om militärt försvar utan\r\nom civilt försvar. Den handlar om brandlarm.\r\nGång på gång får vi i Sverige se att det sker brän-\r\nder. I Uppsala, som jag kommer från, har det skett i\r\näldreboende, dessvärre med dödlig utgång. Det har\r\nskett i skolor, och det skedde bland annat i den anrika\r\nsaluhallen.\r\nMan har i efterhand upptäckt att det saknades\r\nbrandalarm av något slag. Man har påtalat att om det\r\nhade funnits hade brandkåren kunnat vara på plats\r\nmycket tidigare.\r\nMin fråga till försvarsministern är om hon har\r\ntänkt sig att se över lagstiftningen på det här området\r\noch om hon är beredd att tillmötesgå kravet på lag-\r\nstiftning som har framförts tidigare här i kammaren.</pre><pre>Anf.  135  Försvarsminister LENI BJÖRK-\r\nLUND (s):\r\nHerr talman! Det har varit ett stort utredningsar-\r\nbete kring räddningslagstiftningen. Det kommer en\r\nproposition under våren som rör själva de delarna. I\r\ndet sammanhanget kommer Räddningstjänsten över\r\nhuvud taget att mer riktas mot det förebyggande ar-\r\nbetet. I det sammanhanget kommer också självklart\r\nfrågan om hur vi ska hantera brandlarmen, deras vara\r\noch deras hantering, att belysas. Jag återkommer\r\nunder våren med denna fråga.</pre><pre>Anf.  136  RIGMOR STENMARK (c):\r\nHerr talman! Det tackar jag så väldigt mycket för.\r\nJag fick ungefär samma svar av den förre försvarsmi-\r\nnistern. Nu förväntar jag mig att få se konkreta åtgär-\r\nder också. Som det är i dag kan Räddningstjänsten\r\nbara anmoda folk att sätta in brandlarm eller anmoda\r\natt de ska finnas i offentliga lokaler. Jag tror att det\r\nbehövs lite starkare krav i den här frågan. Men tack\r\nför svaret.</pre><pre>Anf.  137  Försvarsminister LENI BJÖRK-\r\nLUND (s):\r\nHerr talman! Jag måste säga först att jag tycker att\r\ndet är bra att jag ger ungefär samma svar som den\r\ntidigare försvarsministern. Men nu är det så här att\r\narbetet med hela räddningslagstiftningen är rätt så\r\nomfattande. Men den kommer.\r\nDäremot finns det ett förträffligt allmänt råd som\r\nfaktiskt kraftfullt uppmanar fastighetsägarna att se till\r\natt det finns brandlarm i både lokaler och lägenheter.\r\nHalvering av sjukskrivningarna</pre><pre>Anf.  138  MATILDA ERNKRANS (s):\r\nHerr talman! Jag vill ställa en fråga till statsrådet\r\nHans Karlsson.\r\nJag bär med mig en fundering utifrån erfarenheter\r\npå hemmaplan. Det gäller vårt ansvar för att fler\r\nmänniskor ska få ett friskare liv, att vi ska halvera\r\nsjukskrivningarna till 2008.\r\nMin lilla erfarenhet säger att det inte är ovanligt\r\nnär man ska förebygga sjukskrivningar, vilket då kan\r\nhandla om att man ändrar arbetsscheman, ändrar\r\narbetssätt, ökar delaktigheten och så vidare, att det\r\nkostar i inledningsskedet för att sedan betala sig i ett\r\nsenare skede. Även om vi vet hur situationen kunde\r\nha sett ut i kommuner och landsting om vi inte hade\r\nomfördelat pengar till dem som vi har gjort och även\r\ngör är det fortfarande många som har svårt att få\r\nbudgeten att gå ihop.\r\nMot den bakgrunden undrar jag om statsrådet har\r\nhaft några speciella funderingar eller samtal kring hur\r\nman kan motivera och förmå kommuner och lands-\r\nting som arbetsgivare att ta de inledande kostnaderna\r\nför att få ned sjukskrivningarna.</pre><pre>Anf.  139  Statsrådet HANS KARLS-\r\nSON (s):\r\nHerr talman! I nuvarande budgetförslag är det av-\r\nsatt 5 % av sjukpenningsanslaget för samverkanspro-\r\njekt, åtgärder som kommuner, landsting, arbetsför-\r\nmedling och försäkringskassa kan göra tillsammans.\r\nSärskilt i år då 5 % är avsatt - det ger ett par miljar-\r\nder - finns det förutsättningar för att göra gemen-\r\nsamma ansträngningar just i det här syftet.\r\nJag tycker att det är en väldigt bra teknik att av-\r\nsätta medel för att sedan när året är slut helst kunna\r\nsummera så att högre besparingar har gjorts än kost-\r\nnaden var som man använde för åtgärder. Det hoppas\r\njag att vi kan komma tillbaka med i en positiv spiral\r\nför att så småningom minska kostnaderna men fram-\r\nför allt möjliggöra för människor att komma tillbaka\r\ntill jobben och bli friskare. Det är det som är de pla-\r\nnerade åtgärderna för att stödja den typen av aktivi-\r\nteter.</pre><pre>Anf.  140  MATILDA ERNKRANS (s):\r\nHerr talman! Jag vill tacka statsrådet för svaret.\r\nDet är positivt att man ändå försöker tänka lite nytt\r\noch i de här banorna. Men jag tror att vi måste an-\r\nstränga oss ytterligare. Om vi ska klara av det här\r\nmåste vi hjälpas åt och samtidigt våga tänka nytt.\r\nMen jag tackar för svaret.\r\nDiskriminering av homosexuella inom idrottsrörelsen</pre><pre>Anf.  141  GUSTAV FRIDOLIN (mp):\r\nHerr talman! Jag har en fråga till statsrådet Mona\r\nSahlin.\r\nNatten till i söndags misshandlades handbollsdo-\r\nmaren Peter Jansson svårt utanför RFSL:s lokaler i\r\nBorås. Hans syn och hörsel är nedsatta. Misshandeln\r\nskedde troligen därför att Peter Jansson är homosexu-\r\nell.\r\nFruktansvärda händelser som den här inträffar\r\nalltför ofta. Jag är glad att jag tillhör ett av de partier\r\nsom för någon vecka sedan här i kammaren drev\r\nigenom en hälsolagstiftning för homosexuella. I den\r\ndebatten påpekade jag att vi inte får stanna där. Det\r\nbehövs fler åtgärder för att minska brotten mot homo-\r\nsexuella och för att minska de homosexuellas diskri-\r\nminering inom idrottsrörelsen. Riksidrottsförbundet\r\nhar tagit fram en handlingsplan och nu går frågan\r\nvidare till regeringen.\r\nVad vill egentligen idrottsministern göra för att se\r\ntill att motverka de homosexuellas och andras diskri-\r\nminering inom idrottsrörelsen, avveckla homofobin\r\ndär och på andra ställen och se till att sådana bestia-\r\nliska dåd som det som utfördes mot Peter Jansson inte\r\nupprepas?</pre><pre>Anf.  142  Statsrådet MONA SAHLIN (s):\r\nHerr talman! Det var verkligen ett bestialiskt dåd\r\nsom inträffade, och det är tyvärr inte ovanligt. Det är\r\nsådant som jag tror att fler borde tänka över. Den\r\ngrupp som mest drabbas av så kallade hatbrott i vårt\r\nland är just homosexuella.\r\nDet har gjort att hetslagstiftningen har varit oer-\r\nhört viktig att förändra, precis som Gustav Fridolin\r\nsade. Både Riksåklagaren och Rikspolisstyrelsen har\r\nsärskilda uppdrag att bygga upp kompetensen och\r\nkunskapen om hur hatbrotten ser ut för att kunna\r\nstötta de personer som vågar ta det ofta svåra steget\r\natt anmäla dessa brott.\r\nJag som idrottsminister fortsatte så sent som i går\r\ndiskussionen med Riksidrottsförbundet om på vilket\r\nsätt det ska stötta det nätverk som finns för homosex-\r\nuella killar och tjejer inom idrottsrörelsen men också\r\nhur det ska bygga upp sin ledarkompetens så att alla\r\nkan känna att de vågar gå ut med sin homosexualitet\r\nockså som aktiv idrottare.</pre><pre>Anf.  143  GUSTAV FRIDOLIN (mp):\r\nHerr talman! Jag vill tacka Mona Sahlin för svaret\r\noch också för det engagemang hon har visat i frågor-\r\nna. Men det känns som att det handlar om en del\r\nredan avklarade bedrifter och en del vackra ord. Det\r\nsaknades förslag på konkret handling i Mona Sahlins\r\nsvar.\r\nJag ställde en fråga till Peter Jansson, som är aktiv\r\ninom det nätverk som Sahlin nämner och som har\r\nlyckats tvinga fram handlingsplanen från Riksidrotts-\r\nförbundet och som nu går vidare och jobbar också\r\nmot staten, om vad som egentligen behöver göras.\r\nHan svarade mig att det behöver tillsättas en utred-\r\nningsgrupp som består av homoidrottare, Riksidrotts-\r\nförbundet och Homo Hans Ytterberg. Det behövs\r\nockså personer som har möjlighet att jobba med att\r\nutreda, utbilda och informera och som har resurser för\r\natt lösa de problem som uppstår inom specialidrotts-\r\nförbunden och de olika klubbarna ute i landet och\r\narbeta mot homofobin.\r\nJag vill avslutningsvis fråga Mona Sahlin hur hon\r\nser på Peter Janssons olika förslag och om hon vill\r\ntillmötesgå dem.</pre><pre>Anf.  144  Statsrådet MONA SAHLIN (s):\r\nHerr talman! Jag har träffat Peter Jansson och dis-\r\nkuterat precis de förslagen, och jag ställer mig bakom\r\nsamtliga. När det gäller de flesta av dem tycker jag att\r\ndet är helt naturligt att det är idrottsrörelsen som ska\r\nställa upp. Det är den som ska ha en sådan barn- och\r\nungdomsverksamhet att man inte diskriminerar någon\r\noch också hjälper de pojkar och flickor som i dessa\r\nsituationer behöver ett väldigt stöd av sina id-\r\nrottskompisar och idrottsledare.\r\nInom ramen för det handslag med idrotten som\r\ntagits, den miljard som regeringen nu har avsatt till\r\nidrottsrörelsen de kommande fyra åren, ingår också\r\nsom en del arbetet med att öppna för integrationen\r\noch bekämpa diskrimineringen. Jag är positiv till alla\r\nde förslagen och hoppas komma längre ihop med\r\nidrottsrörelsen för att också göra dem verkliga.</pre><pre>Anf.  145  FÖRSTE VICE TALMANNEN:\r\nDärmed är frågestunden slut. Det är ungefär lika\r\nmånga talare som har hunnit med att ställa frågor som\r\nytterligare finns på listan, men vi har en timma ut-\r\nmätt. Jag tackar regeringens ledamöter för att de har\r\nkommit hit och svarat på kammarledamöternas frå-\r\ngor.</pre><pre>14 §  (forts. från 12 §) Obligatorisk redovisning\r\nav sjukfrånvaro (forts. LU1)</pre><pre>Anf.  146  TASSO STAFILIDIS (v):\r\nHerr talman! Jag förstår inte varför alla lämnar\r\nsalen nu när vi ska fortsätta att debattera det stora och\r\nviktiga ärendet om obligatorisk redovisning av sjuk-\r\nfrånvaron. Ni är välkomna att stanna kvar på åhörar-\r\nläktaren!\r\nTill saken, herr talman. Jag vill inleda med att sä-\r\nga att jag i mångt och mycket håller med det som\r\nJohan Löfstrand tog upp i sitt anförande. Jag kommer\r\ninte att upprepa den motivering som vi har i lagut-\r\nskottets majoritet. Jag vill bara påpeka att detta är en\r\nsamarbetsproposition mellan Socialdemokraterna,\r\nVänsterpartiet och Miljöpartiet. Därför står även vi i\r\nVänsterpartiet bakom det förslag som regeringen har\r\nlagt fram.\r\nJag blir väldigt förvånad när jag hör representan-\r\nterna för de borgerliga partierna i den här debatten.\r\nMan har gått in på allt från helheten med rehabilite-\r\nring, fritiden, barnafödandet, familjepolitiken, under-\r\nvisningen och så vidare. Den kritik som man har från\r\nde borgerliga partierna är att förslaget inte hjälper att\r\ngöra människor friskare.\r\nBertil Kjellberg sade att man inte kommer till\r\nrätta med sjukfrånvaron med förslaget och att det inte\r\nkommer att påverka sjukfrånvaron. Har ni läst propo-\r\nsitionen? Har ni läst betänkandet? Har ni läst den\r\ninledning av redogörelsen i ärendet som står på s. 4 i\r\nlagutskottets betänkande? Det verkar nämligen inte\r\nså.\r\nDetta är bara en liten del av allt det arbete som vi\r\ntillsammans med Socialdemokraterna och Miljöparti-\r\net kommer att göra för att minska sjukfrånvaron och\r\nför att komma till rätta med ohälsan i samhället. Detta\r\nförslag är inte ett sätt att komma till rätta med sjuk-\r\nfrånvaron. Det är bara ett av flera olika verktyg som\r\nbehövs. Det är alltså bara ett verktyg.\r\nHerr talman! I reservationen säger reservanterna\r\nfrån alla de borgerliga partierna: För bättre konkreta\r\nåtgärder hänvisar vi till våra respektive partiers mo-\r\ntionsförslag på området. Jag är väldigt förvånad.\r\nVilket område är det vi debatterar i kammaren i dag?\r\nDet är inte habilitering, undervisning eller familjepo-\r\nlitik.\r\nDet vi debatterar som rör det här området är bo-\r\nlagsrätten. Vi ska förändra aktiebolagslagen. Det\r\ninnebär att vi kommer att införa en reglering i årsre-\r\ndovisningslagen om att man ska redovisa sjukfrånva-\r\nron. Det är alltså ingenting annat. Jag skulle gärna\r\nvilja att ni här i kammaren presenterar de respektive\r\npartiernas motionsförslag på detta område. Jag har\r\ninte sett ett enda. Ni har inget förslag inom området.\r\nOm vi talar om sjukfrånvaron generellt, som inte\r\nhör till området vi debatterar just i dag, har alla parti-\r\ner väldigt många olika synpunkter. Det pågår ett\r\nväldigt stort arbete. För övrigt kan man i redogörelsen\r\nockså läsa att det förslag som har lagts fram, och som\r\nvi från Vänsterpartiet står bakom, bara är en liten del\r\nav en stor utredning som har presenterats.\r\nHerr talman! Jag har väldigt svårt att förstå de ar-\r\ngument som Folkpartiet, Moderaterna, Centerpartiet\r\noch Kristdemokraterna har framfört i sina avslagsyr-\r\nkanden. Eftersom ni nu yrkar avslag på betänkandet\r\nskulle jag vilja att ni preciserar er på vilket sätt ni\r\nmenar att området skulle kunna regleras på något\r\nannat sätt.\r\nBertil Kjellberg sade att förslaget är företagsfient-\r\nligt. Ni använder er av sådana uttryck. Ni säger att det\r\när ett slag mot företagen. I er reservation skriver ni\r\nockså att det ur integritetssynpunkt skulle få negativa\r\nkonsekvenser för enskilda individer.\r\nViviann Gerdin från Centerpartiet - som nu inte\r\när här i kammaren - påstod också att man skulle kun-\r\nna peka ut enskilda människor. En människa skulle\r\nriskera att inte få en anställning på grund att den blivit\r\nutpekad.\r\nJag vill återigen fråga: Har ni läst propositionen?\r\nHar ni läst betänkandet? Det är just den risken som\r\ninte kommer att föreligga. Det kommer inte att finnas\r\nen sådan risk enligt det förslag som vi har att besluta\r\nom i dag.\r\nJag tänkte ta upp ett konkret exempel. Jag har för-\r\nsökt att sätta mig in i det. Ingen av er från de borger-\r\nliga partierna har frågat sig: Varför ska gränsen gå\r\nvid just 10 anställda och inte 25, 35, 45, 100 eller\r\nnågot annat? Det är ingen av er som har ställt den\r\nfrågan. Men jag ställde mig den frågan, trots att jag\r\nstår bakom förslaget.\r\nJag kan ändå ha en förståelse för att vi kom fram\r\ntill att det måste finnas en begränsning. Hos många av\r\nsmåföretagen rör sig antalet anställda mellan 15 och\r\n20 personer. Återigen: Dessa företag kommer inte att\r\nbli aktuella för redovisningen eftersom det finns risk\r\nför att personers integritet kommer att inskränkas\r\ngenom att de kommer att bli utpekade.\r\nÄr det en, två eller tre personer som i ett företag\r\nmed 12 eller 13 anställda är sjukskrivna går det inte\r\natt redovisa det. Då pekar man på enskilda individer\r\nsom blir tydliga att ta fram. Jag förstår inte er kritik\r\nmot förslaget.\r\nVi har ett stort företag som verkar här i Sverige\r\nsom heter Astra Zeneca. Det har redan det här sys-\r\ntemet. Astra Zeneca har hållit på med redovisningen\r\nsedan 1999. Var säger det? Det säger definitivt inte\r\natt det är företagsfientligt. Tvärtom använde Astra\r\nZeneca redovisningen som det redan i dag gör frivil-\r\nligt som ett sätt att ge sitt företag credit och göra\r\nreklam för att det faktiskt tar itu med frågorna.\r\nVad är det vi gör med denna enkla lag, som jag\r\nser det? Jo, vi synliggör statistik. Det är ingenting\r\nsom göms i byrålådor eller något som är ett föreha-\r\nvande mellan ett företag och Riksförsäkringsverket\r\neller försäkringskassan. Vi synliggör den problemati-\r\nken. Vi får nyckeltal så att vi kan jämföra mellan\r\nföretagen.\r\nAstra Zeneca ser sig självt som en mer attraktiv\r\narbetsgivare genom denna redovisning. Det är långt\r\nifrån det som ni från borgerligt håll säger skulle vara\r\nföretagsfientligt.\r\nHerr talman! Den här frågan har fått mycket större\r\nproportioner än vad förslaget faktiskt innebär. Åter-\r\nigen vill jag avslutningsvis påpeka att det inte är mer\r\nän ett verktyg av flera olika som behövs för att vi ska\r\nkomma till rätta med ohälsan i samhället.\r\nFör oss i majoriteten i lagutskottet - för Social-\r\ndemokraterna, Vänsterpartiet och Miljöpartiet - är det\r\nsjälvklart att vi vill att verktyget ska komma igång så\r\ntidigt som möjligt. Vi ska få det så snabbt som möj-\r\nligt så att vi kan ha nyckeltal och göra de jämförelser\r\nsom behövs.\r\nDet finns redan i dag 300 företag som gör detta av\r\nfri vilja. Det är något som Svenskt Näringsliv har\r\ninitierat. Där kan man se tidsanvändningen när man\r\nredovisar sina sjuksiffror för år 2001 i en broschyr.\r\nJag vet inte hur många från de borgerliga partierna\r\nsom har tagit del av det enorma och gedigna materi-\r\nalet. Det är 300 företag som gör det helt av fri vilja.\r\nHerr talman! Jag yrkar bifall till utskottets förslag.</pre><pre>Anf.  147  BERTIL KJELLBERG (m) replik:\r\nHerr talman! Tasso Stafilidis säger att detta är ett\r\nverktyg. Vi menar att det är ett otjänligt verktyg. Det\r\nfår inte den effekten. Vi har vägt de nackdelar, de\r\nkostnader och den ökade byråkrati som detta medför\r\nför företagen mot den möjliga effekten av förslaget.\r\nVi tycker inte att verktyget är särskilt ändamålsenligt.\r\nDet är därför vi säger nej. Vi tror inte på själva verk-\r\ntyget.\r\nTasso Stafilidis gör sedan som man alltid gör från\r\nsocialistiska partier. Man tar fram världskoncernen.\r\nJag tror ingen av oss i det borgerliga lägret bryr sig\r\nsärskilt mycket om att värna Astra Zeneca eller något\r\nannat stort företag. De företag vi värnar är de som Jan\r\nErtsborn pekade på. Det är åkaren med de 30 anställ-\r\nda. Det är de företagen som får en ökad börda, och\r\ndet är de som ofta visar upp de bästa sjuktalen. Det är\r\ndärför vi säger nej till förslaget.</pre><pre>Anf.  148  TASSO STAFILIDIS (v) replik:\r\nHerr talman! Jag hörde också det exempel som\r\nErtsborn tog upp tidigare vad gällde åkarna. Är det\r\nnågot av oss partier från vänster som just värnar om\r\nsmåföretagen är det i varje fall Vänsterpartiet.\r\nJag förstår faktiskt inte att ni tar upp det konkreta\r\nexemplet med en åkare. Sjuktalen existerar väl knap-\r\npast för åkare. Hur många av åkarna företagen med\r\n30 åkare sjukskriver sig? Ni tar alltså upp ett problem\r\nsom egentligen inte existerar. Skulle det existera,\r\nskulle två eller tre personer sjukskriva sig i det före-\r\ntaget, behöver man inte enligt förslaget göra redovis-\r\nningen, eftersom man kan peka på vilka dessa perso-\r\nner är.\r\nNu är det första gången i den här debatten som\r\nBertil Kjellberg tar upp att det är just det verktyget\r\nsom ni från Moderaternas håll inte tycker är effektivt.\r\nDet var första gången som Bertil Kjellberg tog upp\r\ndet. Jag skulle vilja höra från er moderater: Vilket\r\nverktyg skulle ni i så fall vilja använda? Vi ser att det\r\när detta - ett av flera olika verktyg - som behövs.\r\nHur menar ni att man ska kunna jämföra olika fö-\r\nretag? Hur menar ni att företagen ska kunna synliggö-\r\nra sina siffror och sina sjuktal om de inte redovisar\r\ndem på ett sådant sätt att människor utifrån också får\r\ninsyn?</pre><pre>Anf.  149  BERTIL KJELLBERG (m) replik:\r\nHerr talman! Även om det lilla företaget inte har\r\nså många sjukskrivna måste det skaffa sig system och\r\nrutiner så att det kan göra redovisningen vid sjuk-\r\ndomsfall. De inträffar ändock då och då.\r\nJag sade i mitt anförande: Regeringen anser att fö-\r\nreliggande förslag bidrar till att minska sjukfrånva-\r\nron. Vi delar inte den bedömningen. Det måste inne-\r\nbära att det verktyget i lagen inte är särskild tjänligt.\r\nDet kan vara bättre att avstå från att införa en re-\r\ngel om man inte tycker att den är bra än att försöka\r\nhitta på någon annan konstruktion. Det är vad vi har\r\ngjort här.\r\nVi har en lång rad förslag på hur vi ska komma till\r\nrätta med sjukfrånvaron. Men det är på andra områ-\r\nden, precis som Tasso Stafilidis säger. Det är inom\r\nsjukvården och försäkringskassans område. Det finns\r\nen mängd sådana förslag.\r\nVi tycker inte att det har något syfte att ändra i\r\nbolagsrätten eller årsredovisningslagen för att komma\r\ntill rätta med sjukfrånvaron.</pre><pre>Anf.  150  TASSO STAFILIDIS (v) replik:\r\nHerr talman! Det var bra. Tack! Det var fint. Nu\r\nvar det tydligt från Moderaternas håll. Just inom detta\r\nområde tycker inte ni att det finns någonting att göra.\r\nDet är inom alla andra områden som ni från Modera-\r\nterna anser att det finns någonting att göra.\r\nFrån Vänsterpartiet ser vi att det även här finns\r\nnågonting att göra. Det är därför vi vill se verktyget\r\nsom ett viktigt verktyg för att kunna synliggöra siff-\r\nrorna. Det handlar inte bara om att ta fram siffror som\r\ninte ska användas till någonting.\r\nHur gör vi jämförelser? Det finns nyckeltal inom\r\nalla andra områden. Men här kan vi inte hitta nyckel-\r\ntal mellan olika företag och olika branscher för att se\r\nhur det fungerar. Redogörelserna görs via Riksförsäk-\r\nringsverket. Vi får siffror som gäller samhället i stort.\r\nMen vi kan aldrig gå ned på detaljnivå och jämföra\r\nför att se hur vi kan åtgärda det.\r\nAnledningen till att jag tar upp ett stort företag\r\nsom Astra Zeneca är inte för att jag slåss för dess\r\nverksamhet på något sätt eller vill premiera den fram-\r\nför någon annan. Det är bara för att visa ett gott ex-\r\nempel på att man använder sig av detta. Det finns\r\nredan i dag en liknande lagstiftning i Storbritannien.</pre><pre>Anf.  151  YVONNE ANDERSSON (kd) re-\r\nplik:\r\nHerr talman! Jag blir mer och mer bekymrad när\r\njag hör hur Tasso Stafilidis gör företagen till synda-\r\nbockar för att människor mår dåligt. Jag tycker att det\r\när orättvist. Jag kan inte riktigt förstå varför vi behö-\r\nver ett verktyg för att synliggöra en statistik som vi\r\nredan har kunskap om.\r\nVi vet att ohälsotalen ökar starkt, och vi måste\r\nsatsa alla krafter för att få ned dem. av vilken anled-\r\nning ska vi då stifta lagar för att synliggöra det vi\r\nredan vet? Är det inte dags att handla och hitta åtgär-\r\nder som förhindrar att ohälsotalen ökar? Är det inte\r\ndags att se till människors livssituation, så att de mår\r\nbättre i vårt samhälle? Då får vi fart på väldigt myck-\r\net, och då finns det ett värde i arbetet i sig.\r\nVarför söker ni syndabocken just i företagen och\r\narbetsverksamheten och inte också på andra områ-\r\nden?</pre><pre>Anf.  152  TASSO STAFILIDIS (v) replik:\r\nHerr talman! Jag förstår inte det som Yvonne An-\r\ndersson tar upp i den här debatten. Syndabockar? Helt\r\nplötsligt har Yvonne Andersson vänt debatten till att\r\nhandla om att vi vill göra företagen till syndabockar.\r\nDet handlar bara om att ta fram siffror som redan\r\nfinns i dag, om att synliggöra de siffror som företagen\r\nredan i dag redovisar. Till och med jag, som inte är\r\ndatakunnig, kan klippa och klistra i datorn, kopiera en\r\nfil och klistra in den i en annan.\r\nJag tror att ni gör problemet mycket större än det\r\negentligen är. Det handlar inte om att utse företagen\r\ntill syndabockar. Tvärtom handlar det om att ge före-\r\ntagen extra möjligheter och om att tillsammans med\r\nföretagen arbeta fram detta.\r\nÅterigen påstår Yvonne Andersson att det här är\r\ndet enda vi gör. Men det står tydligt i propositionen\r\noch i betänkandet att detta definitivt inte är det enda\r\nsom vi och regeringen lägger fram. Vi har tvärtom en\r\nuppsjö med olika förslag som man håller på att arbeta\r\nfram. Den utredning som det hänvisades till - där\r\ndetta bara är en del - har ju föreslagit en massa olika\r\nförändringar, som tyvärr inte ligger på lagutskottets\r\nområde men som våra respektive partikamrater jobbar\r\nmed i socialförsäkringsutskottet, arbetsmarknadsut-\r\nskottet och så vidare.\r\nJag förstår inte Yvonne Anderssons kritik mot\r\nförslaget. Kritisera i stället det konkreta som förslaget\r\nhandlar om!</pre><pre>Anf.  153  YVONNE ANDERSSON (kd) re-\r\nplik:\r\nHerr talman! Det jag kritiserar är att ni lägger krut\r\npå ett förslag som egentligen ökar bördorna och kra-\r\nven på företagen, men ni har inga förslag som ger\r\nmöjligheter till bättre hälsa för människor.\r\nGe barnfamiljerna möjligheter att bättre välja sina\r\nlivsvillkor! Ge möjlighet till snabbare rehabilitering\r\nför dem som är akut sjuka, så de inte hamnar i lång-\r\ntidssjukskrivning! Ge möjligheter till alternativa\r\narbeten, så att folk inte hamnar i förtidspensionering-\r\nar! Det finns väldigt mycket att göra för att minska\r\nohälsan i vårt stressade samhälle.\r\nSänk skatterna på hushållsnära tjänster, så att det\r\nfinns möjligheter för småbarnsfamiljer att också ta\r\ndet lugnt någon tid på dygnet när inte båda föräldrar-\r\nna är i förvärvsarbete. Det finns mycket att göra som\r\nminskar ohälsan och som inte innebär att det blir en\r\nökad belastning på någon annan del i samhället, som\r\nföretagarna. Den avsedda åtgärden möter egentligen\r\ninte de behov som finns av att minska ohälsan. Det är\r\nju det jag kritiserar.\r\nHerr talman! Jag skulle önska att Vänsterpartiet\r\nsåg på människors hela livssituation och inte enbart\r\npå den som är förknippad med arbetsmiljön.</pre><pre>Anf.  154  TASSO STAFILIDIS (v) replik:\r\nHerr talman! Jag blir mållös.\r\nJag upprepar återigen: Vänsterpartiet, Socialde-\r\nmokraterna och Miljöpartiet, som gemensamt har lagt\r\nfram det här förslaget, har lagt fram en uppsjö av\r\nolika förslag som just nu utarbetas. De håller på att\r\nberedas i andra utskott än vårt.\r\nDet vi, Yvonne Andersson, har att ta ställning till i\r\ndebatten i dag är årsredovisningslagen. Kritisera det\r\nförslaget i stället för att ta upp familjepolitik, arbets-\r\nmarknadspolitik och så vidare. Jag tycker att allt det\r\ndär är jätteviktigt, och där har vi konkreta förslag. Vi\r\nvill till exempel inte ha någon ny karensdag i sjukför-\r\nsäkringen. Det vill inte vi i Vänsterpartiet. Men det\r\nhar ingenting att göra med den debatt som vi för i dag\r\noch som vi för i lagutskottet. Det vi har att debattera\r\när årsredovisningslagen.\r\nJag skulle givetvis kunna debattera och ta upp de\r\nförslag som s, v och mp lade fram för att få ned ohäl-\r\nsan, liksom det arbete som har påbörjats i och med\r\nden här mandatperioden. Men det är inte rätt forum\r\natt göra det i kammaren när vi debatterar årsredovis-\r\nningslagen.\r\nDet är ett enda verktyg som vi har föreslagit nu,\r\noch vi har inte brusat fram med förslaget - eller vad\r\ndet nu var för uttryck som användes. Vi har inte för-\r\nsökt göra detta aggressivt eller högljutt på något sätt.\r\nHade inte ni reserverat er i utskottet hade vi inte ens\r\nbehövt ha någon debatt om det. Vi tycker att det här\r\när en helt självklar liten statistikfråga.</pre><pre>Anf.  155  JAN ERTSBORN (fp) replik:\r\nHerr talman! Innan vi avbröt debatten för fråge-\r\nstunden ställde jag ett par frågor till Socialdemokra-\r\nternas talesman Johan Löfstrand, som förblev obesva-\r\nrade. Jag tänker nu ta tillfället i akt och ställa motsva-\r\nrande frågor till Tasso Stafilidis. Frågorna är:\r\nTror ni i Vänsterpartiet att företagarna inte håller\r\nkontroll över de anställda som är sjuka?\r\nTror ni inte att företagare i allmänhet vill se sina\r\nanställda i arbete i stället för som sjukstatistik?</pre><pre>Anf.  156  TASSO STAFILIDIS (v) replik:\r\nHerr talman! Svaret på båda Jan Ertsborns frågor\r\när: Ja, självklart.\r\nDet är därför vi tycker att det här förslaget är så\r\noproblematiskt. Vi bara inte tror, vi vet att detta redan\r\ngörs i dag. Det enda vi ber om är att man synliggör\r\ndet och lyfter fram det i sin årsredovisning så att man\r\nfår möjlighet att jämföra. Man får nyckeltal och kan\r\ngöra jämförelsetal för att på det sättet få ett verktyg så\r\natt man kan hitta åtgärder.\r\nInom en viss bransch är det kanske vissa åtgärder\r\nsom det finns behov av och inom andra branscher är\r\ndet andra åtgärder som behövs. Självfallet tror vi på\r\nföretagen. Det är därför vi inte ser detta som ett pro-\r\nblem. Det är ni som ifrågasätter och säger att företa-\r\ngen inte skulle gilla detta och att det är företagsfient-\r\nligt och byråkratiskt. Ni talar om kostnader och integ-\r\nritetsfrågor och en massa andra saker som vi redan\r\nhar hanterat och som förslaget absolut inte går in och\r\nutsätter enskilda individer för.\r\nFörslaget ser till att företagen nu faktiskt genom\r\nobligatorium kommer att få redovisa den statistik som\r\nde redan i dag redovisar i andra sammanhang. Detta\r\nfinns alltså redan. Vad har ni i Folkpartiet emot det\r\nhär synliggörandet? Vad har ni i Folkpartiet emot att\r\nman faktiskt lyfter fram frågor som nyckeltal? Tycker\r\nni inte att det är bra att ha faktaunderlag när man ska\r\nta fram åtgärder, så att man ska kunna se hur verklig-\r\nheten faktiskt ser ut i stället för att göra antaganden?</pre><pre>Anf.  157  JAN ERTSBORN (fp) replik:\r\nHerr talman! Det var mycket glädjande att höra\r\ndenna deklaration från en representant för Vänster-\r\npartiet om ett sådant förtroende för företagare. Det är\r\nvi säkert många som har.\r\nDet som är förvånande är då att man ställer sig\r\nbakom det här förslaget. Den statistik som man behö-\r\nver finns i företaget, och där utnyttjar man den. Den\r\nfinns hos försäkringskassorna och arbetsmiljömyn-\r\ndigheterna. Det finns alltså ingen anledning att ha den\r\ni årsredovisningarna, vilket ju är just det vi debatterar\r\nhär i dag.\r\nJag skulle avslutningsvis göra en annan vinkling i\r\nfråga om detta problem och höra vad Tasso Stafilidis\r\nkan ha för synpunkter.\r\nI går fick vi av Riksförsäkringsverkets generaldi-\r\nrektör Anna Hedborg reda på att man gör en stor\r\nsatsning på att återföra sjukskrivna till arbete genom\r\natt man ska utge lönebidrag till företag som anställer\r\ndessa personer. Man räknar med att man på det sättet\r\nskulle få bortemot 20 000 personer i sysselsättning.\r\nTror Tasso Stafilidis att den här uppgiften i årsre-\r\ndovisningen kommer att ha någon betydelse mot\r\nbakgrund av att de som ska återföras till arbete onek-\r\nligen har en större risk för att återfalla i sjukfrånvaro?\r\nMotverkar inte denna registrering dessa personers\r\nmöjligheter att komma in på arbetsmarknaden?</pre><pre>Anf.  158  TASSO STAFILIDIS (v) replik:\r\nHerr talman! Jan Ertsborn och Folkpartiet, vad har\r\ndet förslag som lades fram i går, som jag i och för sig\r\ninte har tagit del av, med detta att göra? Jag blir väl-\r\ndigt förvånad när ni från borgerligt håll kallar detta\r\nför en registrering. Ni utgår från att denna lag inte\r\nkommer att följas. Har ni helt plötsligt inget förtroen-\r\nde för företagen? Det står väldigt tydligt i det här\r\nförslaget att det inte får ske någon som helst redovis-\r\nning som utpekar enskilda individer. Vad är det för\r\nregistrering som Folkpartiet är ute efter, och vad är\r\ndet för registrering som ni talar om?\r\nDet finns redan i företagen, säger Jan Ertsborn. Ja,\r\nsjälvklart. Men vad är det som ni från borgerligt håll\r\nsäger? Jo, ni säger att vi ger företagen skuld. Men vad\r\när det ni gör? Vi ser i stället att den här frågan inte\r\nenbart är företagens fråga, utan vi ser den som en\r\nsamhällelig fråga som vi alla har ett ansvar för. Det är\r\ndärför som vi vill synliggöra och lyfta fram denna\r\nstatistik. Ni tycker att detta ska finnas kvar undan-\r\nskymt inom företagen eftersom det är företagens egna\r\nsiffror och att företagen ska ha dessa siffror för sig\r\nsjälva. Vem är det som ger skulden till företagen, och\r\nvem är det som säger att detta inte är ett problem som\r\nhela samhället tillsammans måste hjälpas åt för att\r\nkomma till rätta med? Det är ju ni som gör det, det är\r\ninte vi från Vänsterpartiet och inte vi från majoriteten\r\ni lagutskottet som står bakom detta förslag. Jag för-\r\nstår inte heller sammankopplingen av lönebidragsan-\r\nställningar och denna lagstiftning. Vad har de med\r\nvarandra att göra?</pre><pre>Anf.  159  ULF HOLM (mp):\r\nHerr talman! Den ökande sjukfrånvaron är ett gis-\r\nsel för oss alla - arbetsgivare, den anställde, den\r\nenskilde och staten. Utgifterna har ökat betydligt\r\nunder de senaste åren och uppgår till närmare 50\r\nmiljarder bara för sjukpenningen. Något måste alltså\r\ngöras, och det verkar alla vara överens om. Frågan är\r\nvad vi ska göra.\r\nI debatten tidigare har olika förslag kommit upp.\r\nHär är ett förslag, och det är det som vi har att ta\r\nställning till i dag. Det är en ändring i årsredovisning-\r\nen. Det är kanske ett litet steg, men det är dock ändå\r\nrätt viktigt, inte minst för alla oss som kanske läser\r\ndessa redovisningar - både från företag och offentliga\r\ninstitutioner.\r\nDet saknas i dag lagregler som tar sikte på upp-\r\ngifter om personalens sjukfrånvaro, vilket är väldigt\r\nkonstigt, eftersom arbetstagarna måste vara den\r\nstörsta resursen som ett företag, en kommun eller ett\r\nlandsting kan ha. Då måste man också måna om den\r\nresursens viktighet. Just årsredovisningarna ska visa\r\nhur företaget har gått. Då är det otroligt viktigt att\r\nveta hur det är med personalen. Ökade kunskaper om\r\npersonalens situation är oerhört viktiga.\r\nOm jag till exempel är aktieägare i ett mindre fö-\r\nretag, inte i ett storföretag, får jag kanske som enda\r\ninformation en årsredovisning. Syftet för mig är att se\r\nhur detta företag ska utvecklas under de närmaste\r\nåren. Det är ingen skojig uppgift för mig som aktie-\r\nägare i dag att se att personalen har en väldigt stor\r\nsjukfrånvaro. Då kommer jag automatiskt att upp-\r\nmärksamma bolagsledningen och företaget på denna\r\nproblematik just därför att jag har fått information om\r\nföretagets viktigaste resurs, och det är personalen. Då\r\ntror jag att det är väldigt bra att vi faktiskt gör detta\r\nobligatoriskt.\r\nTasso Stafilidis var inne på att detta är frivilligt i\r\ndag. Det är många företag som gör det i dag. Det är\r\njättebra att många gör det frivilligt och visar på bety-\r\ndelsen av dessa frågor. Det är därför som vi vill att\r\ndet ska vara obligatoriskt just för att man ska kunna\r\njämföra mellan olika företag och ännu tydligare ge en\r\nsignal till ledningen för företagen att något måste\r\ngöras.\r\nFlera har här i debatten påstått att det är småföre-\r\ntagarfientligt. Jag kan säga att Miljöpartiet aldrig\r\nskulle gå med på ett förslag som är småföretagarfi-\r\nentligt. Vi är väl det parti i majoriteten av Socialde-\r\nmokraterna, Vänsterpartiet och Miljöpartiet som\r\nfrämst slagits för småföretagen, kanske främst genom\r\nförslaget om undantag från turordningsreglerna. Där-\r\nför är detta förslag inte småföretagarfientligt på något\r\nsätt. Det innebär förvisso lite merarbete, men det är\r\ninte mycket, vilket flera har varit inne på tidigare. Det\r\när ett obetydligt merarbete för flertalet av företagen.\r\nNågra har sagt här att vi skuldbelägger arbetsgi-\r\nvarna. Det gör vi inte alls, inte det minsta. Ohälsan är,\r\nsom många har varit inne på, något som handlar om\r\nhela livssituationen. Men just det som vi här diskute-\r\nrar är årsredovisningar och vad man skulle kunna\r\ngöra där. Det är en liten del i ett stort paket. Och, som\r\nTasso Stafilidis från Vänsterpartiet sade, det kommer\r\nfler förslag. Detta är bara en början. Jag tror att det är\r\nett utmärkt sätt att börja med detta genom att ha obli-\r\ngatorisk redovisning av sjukfrånvaron.\r\nJag yrkar bifall till förslaget i utskottets betänkan-\r\nde och avslag på reservationen.</pre><pre>Anf.  160  YVONNE ANDERSSON (kd) re-\r\nplik:\r\nHerr talman! Ulf Holm hävdar här att Miljöpartiet\r\när det mest småföretagarvänliga partiet av majori-\r\ntetspartierna. Men jag har varit i kontakt med flera\r\nsmåföretagare som var mycket bekymrade över detta\r\nförslag och vad det skulle innebära för dem. Jag blir\r\nmer och mer fundersam. Vilka småföretag har Ulf\r\nHolm haft kontakt som inte anser att det är något som\r\nhelst bekymmer med detta krav och denna lag? Jag\r\nblir väldigt förvånad eftersom jag inte från någon\r\nsmåföretagare har fått reaktionen att detta är positivt.\r\nFör övrigt måste jag säga till er i Miljöpartiet att\r\nni faktiskt har möjlighet att säga ifrån när det gäller\r\ndenna lag. Om ni då hävdar att ni är det mest småfö-\r\nretagsvänliga partiet bland majoritetspartierna borde\r\nni väl utnyttja möjligheten att gå dem till mötes?</pre><pre>Anf.  161  ULF HOLM (mp) replik:\r\nHerr talman! Det finns säkert en del som är be-\r\nkymrade över förslaget och framför allt om det är\r\nYvonne Andersson som berättar för dem vad försla-\r\nget innebär. Men om de skulle få veta vad propositio-\r\nnen, utskottets majoritetsskrivning och så vidare\r\nhandlar om tror jag att de flesta skulle inse att detta\r\ninte är så bekymmersamt. Jag tror nämligen, vilket\r\njag tror att Yvonne Andersson håller med om, att de\r\nflesta företag tar dessa frågor på allvar och inte är så\r\nnegativa till att också redovisa detta.\r\nDet merarbete som ofta lyfts fram från borgerligt\r\nhåll tror jag är ganska obetydligt, och det är inte på\r\nnågot sätt integritetskränkande eftersom det finns en\r\nmöjlighet att göra undantag om det skulle visa sig att\r\nnågon person kan pekas ut.</pre><pre>Anf.  162  YVONNE ANDERSSON (kd) re-\r\nplik:\r\nHerr talman! I Ulf Holms senaste svar fanns det\r\nväldigt många \"tror jag\". Av tidigare talare från\r\nVänsterpartiet fick jag just uppmaningen att tala om\r\nvarför jag inte var intresserad av att debattera enbart\r\nförslaget. I samtliga inlägg i dag här i kammaren har\r\njag vidhållit att förslaget om att lägga på företagarna\r\ndet här kravet åtminstone i stort absolut inte möter det\r\nproblem som vi har, nämligen problemet med ohäl-\r\nsan. Därför har jag i den här debatten ideligen försökt\r\nlyfta fram att vi behöver ta ett mycket starkare grepp\r\nom ohälsan, som ju handlar om hela livssituationen.\r\nMen när jag hör denna tydlighet kring att småföreta-\r\ngare inte är mot förslaget blir jag fundersam eftersom\r\njag faktiskt har varit ute och frågat ett antal småföre-\r\ntagare. Jag har ännu inte hittat någon som sagt att\r\ndetta är okej, att detta är bra.\r\nUlf Holm säger här i kammaren: Jag tror att de,\r\nom Yvonne Andersson frågar, säger att det inte är\r\nbra. Men om de skulle få förslaget i dess helhet och\r\nbegripa det, då skulle de säga att det var okej och nog\r\ninse att det var bra.\r\nVad är det för tro Ulf Holm hela tiden talar om?\r\nJag vill ha klara besked. Vilka småföretagare har sagt\r\natt det här förslaget är okej? Småföretagare i huvud-\r\nsak tycker faktiskt att det är jobbigt med bara extra\r\npålagor från regering och riksdag hela tiden. Vi måste\r\nalltså tydligt och klart lyfta fram deras situation och\r\nse att det inte behövs fler pålagor. Småföretagarna är\r\nintresserade av sin personal. De är intresserade av att\r\nha friska människor i arbete, och de gör redan nu vad\r\nde kan.\r\nMin fråga blir återigen: Vilka småföretagare har\r\nsagt att förslaget är okej? Jag har inte hittat några\r\nsådana bland alla dem som jag har tillfrågat.</pre><pre>Anf.  163  ULF HOLM (mp) replik:\r\nHerr talman! Jag har troligtvis inte samma tro som\r\nYvonne Andersson. I det här fallet sade jag \"tror\" av\r\nden enkla anledningen att jag inte har haft kontakt\r\nmed alla småföretagare. Det finns, som sagt, tiotu-\r\nsentals sådana i Sverige. Jag kan inte stå här och säga\r\natt jag har haft kontakt med alla. Det vore att ljuga\r\ninför kammaren, och det vill jag inte göra.\r\nVad jag hört från dem som jag har haft kontakt\r\nmed är att det här inte bör vara några problem men\r\njag kan inte med säkerhet säga att det gäller alla. Det\r\nfinns säkert någon företagare som kan visa på pro-\r\nblem - det är jag helt övertygad om - men vad gäller\r\ndet stora flertalet är svaret: Nej, det blir inga problem.\r\nVi i Miljöpartiet är säkra på att det kommer fler\r\nkonstruktiva förslag om hur vi kan lösa ohälsofrågan.\r\nMen just i fråga om årsredovisningarna finns det nu\r\nett konkret förslag, som jag vet kommer att gå ige-\r\nnom vid voteringen här om ett par timmar. Miljöpar-\r\ntiet har gett klartecken därför att det är ett bra förslag\r\njust för att öka medvetenheten om de här frågorna\r\noch se till att vi ännu tydligare får upp ohälsofrågan\r\npå agendan, så att vi kan komma ett steg vidare och få\r\nned sjukfrånvarotalen.</pre><pre>Anf.  164  RAIMO PÄRSSINEN (s):\r\nHerr talman! Det är nästan så att jag i den här de-\r\nbatten får en känsla av att den fråga som vi i dag ska\r\navgöra egentligen blir till en symbolhandling. Det\r\nsom är så intressant med detta är att det skär in på\r\ndjupet och visar våra värderingar.\r\nDen första frågan som man ska ställa sig är om\r\nohälsan är arbetsplatsrelaterad eller inte. Det finns\r\ndebattörer här som har påstått att det inte är arbets-\r\nplatserna som är det viktiga när vi ska titta på ohäl-\r\nsan. Däremot vet vi socialdemokrater att frågan har\r\nblivit ordentligt utredd av Jan Rydh i den så kallade\r\nHPH-utredningen. Om det skulle förhålla sig så att\r\nohälsan inte är arbetsplatsrelaterad, är det då någon i\r\ndenna kammare som tror att det finns en del företag\r\nsom haft oturen att anställa mer sjukbenägna indivi-\r\nder, medan andra företag haft turen att anställa mer\r\nfriska individer? Så är det naturligtvis inte.\r\nNär det gäller vårt ställningstagande i frågan beror\r\nallt på hur, på vilken analys vi gör av det hela. Soci-\r\naldemokraternas analys bygger på att vi måste se till\r\nvilka villkor som ges i arbetslivet. I analysen från er\r\npå den borgerliga sidan pekas individen ut.\r\nYvonne Andersson säger att här kommer vi att\r\nskuldsätta eller peka ut arbetsgivare. Nej, det vill vi\r\ninte göra. Men eftersom vi har vår analys klar vet vi\r\natt ohälsotalen i företagen kan kopplas ihop med\r\nvilket inflytande den enskilde har såväl över arbetsti-\r\nder och organisation som över innehåll - något som\r\när oerhört viktigt för att kunna få en bra arbetsmiljö.\r\nDärför är det viktigt att tydliggöra det här och att göra\r\ndet riktigt transparent.\r\nYvonne Andersson använder ordet\r\n\"syndabockar\". Men jag måste säga att det är ni som\r\nmoraliserar och utser syndabockar. I debatten om\r\nohälsan har faktiskt också ordet \"fusk\" använts. När\r\nvi som ett första steg nu vill införa obligatorisk redo-\r\nvisning säger ni nej. Förmodligen kommer ni också\r\natt säga nej när vi vill bygga ut välfärdssektorn och se\r\ntill att det blir fler som jobbar där - detta för att un-\r\nderlätta för övriga som redan finns där. Ni kommer\r\nockså att säga nej när vi vill stärka tryggheten på\r\narbetsplatsen, något som också är oerhört viktigt för\r\natt kunna få, för att kunna utveckla, en bra arbets-\r\nmiljö. Det är nej, nej, nej när det gäller era förslag om\r\nohälsan.\r\nI övrigt får vi återkomma vid ett senare tillfälle\r\nnär vi tittar på de andra förslag som kommer. Det här\r\när första steget därför att det finns en koppling mellan\r\nohälsan och villkoren i arbetslivet, på arbetsplatsen.</pre><pre>Anf.  165  YVONNE ANDERSSON (kd):\r\nHerr talman! Det är väl ingen här som har sagt\r\nnej, som har sagt att arbetsförhållandena inte har\r\nnågot att göra med ohälsotalen. Vad vi har sagt nej\r\ntill är att ensidigt se till arbetsförhållandena. Det är\r\nklart att arbetsförhållandena har att göra med den\r\ntotala livssituationen. Ohälsotalen har att göra med\r\nden totala livssituationen för människor i dag. Till\r\nexempel är det väl väldigt få som går igenom en sepa-\r\nration och som får knöliga familjeförhållanden och\r\nför vilka detta inte i någon mening visar sig också i\r\nform av ohälsa. Vi har en mängd andra aspekter på\r\nohälsan och vill att man ska ta ett helhetsgrepp; det är\r\nvad vi säger.\r\nEgentligen är det Socialdemokraterna som rege-\r\nringsparti som säger nej till en rad åtgärder. LO, TCO\r\noch SACO har alla tillsammans med Kristdemokra-\r\nterna begärt en rehabiliteringsförsäkring. Det säger ni\r\nnej till.\r\nVi på den borgerliga sidan har begärt sänkta\r\nskatter på hushållsnära tjänster för att människor ska\r\nfå en enklare livssituation som helhet. Det säger ni\r\nnej till.\r\nVi har begärt en annorlunda barnomsorg och att\r\nmaxtaxan inte ska vara så knuten till barnomsorgen.\r\nDet säger ni nej till.\r\nNi kräver att om en av föräldrarna skulle vilja va-\r\nra hemma måste båda, för att få bostadsbidrag och\r\nannat, ha en löneinkomst.\r\nNi säger nej till våra förslag. Ni säger alltså lika\r\nmycket nej. Men vi måste hitta lösningar där vi tar ett\r\nhelhetsgrepp för att komma åt de starkt stigande kost-\r\nnaderna för ohälsan. Det är detta som vi vill lyfta\r\nfram här. Ni talar om ett steg till, om statistik och om\r\natt få ett verktyg för att se problemet. Vi tycker att\r\nproblemet är uppenbart och att det är nödvändigt att\r\nhitta fram till åtgärder som snabbt minskar ohälsan.</pre><pre>Anf.  166  RAIMO PÄRSSINEN (s):\r\nHerr talman! Jag håller med Yvonne Andersson\r\nom att det handlar om en helhet och att en helhet\r\nbestår av delar. En del i det som vi debatterar i dag är\r\natt synliggöra ohälsan på olika arbetsplatser genom\r\nstatistik. Det säger ni nej till. Att vi säger nej till era\r\nförslag om barnomsorgskonto är självklart. Vi säger\r\nockså nej till er nedmontering av arbetsrätten, som\r\nhandlar om tryggheten, om villkoren i arbetslivet.\r\nMan kan inte utvecklas och man främjar inte en god\r\narbetsmiljö genom dåliga villkor. Det säger vi absolut\r\nnej till. Jag är helt övertygad, Yvonne Andersson, om\r\natt våra förslag ligger mycket närmare LO och TCO\r\nvad gäller villkoren i arbetslivet.\r\nVi vill framöver försöka genomföra en arbetstids-\r\nförkortning, som också är en del i helheten för att\r\nman lättare och bättre ska kunna kombinera arbetsliv\r\nmed familjeliv. Då handlar det faktiskt om inflytande\r\noch vilka maktförhållanden som finns på arbetsplat-\r\nsen. Vi vill ge de anställda större inflytande. Vi vill se\r\ntill att det blir fler som jobbar inom offentlig verk-\r\nsamhet. Det vill vi göra genom en solidarisk finansie-\r\nring av skatter. Vad ni vill vet Sverige, och det tog\r\nman ställning till i valet.</pre><pre>Anf.  167  YVONNE ANDERSSON (kd):\r\nHerr talman! Jag ska bara säga en sak. Under den\r\nsenaste tolvmånadersperioden har nästan 10 000 unga\r\nmänniskor mellan 16 och 39 år förtidspensionerats.\r\nHur människorna bakom dessa siffror mår kommer\r\naldrig att märkas oavsett hur mycket sjuktal som\r\nkommer att redovisas i företagens årsredovisningar.\r\nProblemet är mycket större. Ni vill begränsa det och\r\nensidigt titta på en sak: Man ska synliggöra siffror när\r\nvi redan har all den kunskap som vi behöver. Det är\r\ndet vi är kritiska till. Det är dags att handla.\r\nVarför ge företagen ytterligare pålagor? De dignar\r\nredan under ett antal paragrafer som de måste följa.\r\nVarför inte i stället underlätta så att vi får fler i arbete,\r\noch så att företagarna får mindre krav på sig? Då\r\nkommer de att vilja ha friska och arbetsföra männi-\r\nskor i sina företag.\r\nVi måste med kraft angripa grundproblemet, och\r\ndet är ohälsan. Det är mycket vidare, det har att göra\r\nmed människors totala livssituation i det här samhäl-\r\nlet. Det är det jag vill lyfta fram i den här debatten.\r\nDet handlar inte längre om att diagnostisera och\r\nsamla in statistik. Det handlar om att vara handlings-\r\nkraftig som riksdag och våga fatta beslut som gör att\r\nmänniskor får ett bättre liv att leva i vårt samhälle.</pre><pre>Anf.  168  RAIMO PÄRSSINEN (s):\r\nHerr talman! Det handlar om helheten, det är vi\r\nhelt överens om. Det handlar också om att samverka.\r\nDet genomförs nu trepartssamtal för att man ska skaf-\r\nfa sig en gemensam bild av ohälsa. Men det går inte\r\natt komma ifrån, Yvonne Andersson, att ohälsan är\r\narbetsplatsrelaterad. Det jag vänder mig mest emot är\r\natt ni kristdemokrater, och även moderater, säger att\r\ndet handlar om en total livssituation. Självklart finns\r\ndet med, men vad vi vet är att ohälsan är starkt relate-\r\nrad till arbetsplatsen. Sedan får vi framöver genom ett\r\nantal åtgärder angripa ohälsan.\r\nFör oss socialdemokrater handlar det om att vi av-\r\nsätter resurser och är beredda att bygga upp välfärds-\r\nsektorn med alla de välfärdstjänster som finns där.\r\nDet handlar om inflytande i arbetslivet. Det handlar\r\nom det goda arbetet. Utöver detta ska ett reformpaket\r\ngenomföras som handlar om föräldraförsäkring och\r\növriga socialförsäkringar, reformering av arbetslivet\r\noch så vidare. Det är ett stort paket. I dag diskuterar\r\nvi obligatorisk sjukredovisning. Eftersom vi av våra\r\nanalyser vet att ohälsan är arbetsplatsrelaterad vill vi\r\nlyfta fram det i ljuset. Ni pekar på individen.</pre><pre>Överläggningen var härmed avslutad.\r\n(Beslut fattades under 16 §.)</pre><pre>15 §  Naturresursfrågor och vattenrätt</pre><pre>Föredrogs\r\nbostadsutskottets betänkande 2002/03:BoU3\r\nNaturresursfrågor och vattenrätt.</pre><pre>Anf.  169  MARGARETA PÅLSSON (m):\r\nHerr talman! Inledningsvis vill jag yrka bifall till\r\nreservation 4 i bostadsutskottets betänkande. Betän-\r\nkandet behandlar motioner rörande naturresursfrågor\r\noch vattenrätt.\r\nUtskottets majoritet avstyrker samtliga motioner.\r\nVår moderata reservation behandlar krav på vind-\r\nkraftsutbyggnad, och vi har följande motivation.\r\nAll lagstiftning måste genomsyras av respekt för\r\nden enskilda äganderätten, av stor respekt för männi-\r\nskors liv och hälsa och dessutom ta vederbörlig hän-\r\nsyn till natur och miljö.\r\nVindkraften har fördelar som energikälla. Den är\r\nsmåskalig, inhemsk och ren. Men den är beroende av\r\nstora subventioner. Priset på den vindkraftsel vi köper\r\när vitt skild från det pris elen kostar att framställa. Är\r\ndet månne jultomten som är framme? Nej, knappast.\r\nDet är de evinnerliga skatterna som bistår med mel-\r\nlanskillnaden.\r\nDet är mycket vi behöver skatter till i Sverige, och\r\natt då ta så stora summor som det kostar att stänga en\r\nreaktor i Barsebäck och försöka ersätta en del av den\r\nenergin med vindkraft är att stjäla både pengar och\r\nmiljö från svenska folket. Kärnkraften är ren och\r\nbillig, och det enda vettiga är att behålla den så länge\r\nkärnkraftsreaktorerna är säkra.\r\nAndra nackdelar med vindkraftsetableringar är det\r\nstora ingrepp på landskapsbilden som etableringarna\r\norsakar. I stället att som tidigare blicka ut över Hal-\r\nlands vackra natur när jag kör ned för Hallandsåsen,\r\nmöts jag nu av ett trettiotal fula vindkraftverk. Det är\r\nsynd om de hallänningar som ska se dem varje dag.\r\nSverige är ett vackert land, och inte ska vi medvetet\r\nförstöra skönheten!\r\nNu vill en del hellre se stora vindkraftsetablering-\r\nar ute till havs för att därigenom slippa buller och\r\nsolreflexer för människor och djur. Men vem vill se\r\nhorisonten förstörd? Och hur blir det för fisken?\r\nI skånska Skurup var det folkomröstning på val-\r\ndagen i år. Omröstningen gällde en vindkraftspark i\r\nhavet utanför kommunen. Skurupsborna sade nej, och\r\npolitikerna har lovat att respektera nejet.\r\nOm daggmasken försvinner runt ett vindkraftverk\r\npå land, hur går det då med fisken kring verken ute\r\ntill havs? Detta måste undersökas mycket mer nog-\r\ngrant innan flera etableringar tillåts. Dessa vindkraft-\r\nsparker, oavsett om de är på land eller till havs, är att\r\nbetrakta som industrietableringar och måste genomgå\r\nen korrekt miljökonsekvens- och detaljplaneprövning.\r\nSist vill jag nämna grannar i form av kommuner\r\noch människor. I Skåne har kommunfullmäktige i\r\nolika kommuner en tendens att tillåta byggande av\r\nvindkraft företrädesvis vid kommungränserna. Men\r\nom det blåser i en kommun vid gränsen blåser det\r\näven på båda sidan gränsen. Det innebär att de stack-\r\nars människor som bor där får vindmöllor från två\r\nkommuner på halsen. Därför borde länsstyrelserna se\r\ntill att det blir obligatoriskt med samråd kommunerna\r\nemellan.\r\nDessutom måste avståndet från en vindmölla till\r\nnärmaste bostadshus vara tillräckligt, i mitt tycke,\r\n1 000 meter. Ty vem av oss önskar sin granne så\r\nmycket gott att vi unnar honom eller henne den stora\r\ninkomst man får om man upplåter sin mark till en\r\netablering och samtidigt själv får dras med buller,\r\nsolreflexer och inte minst minskat värde på egendo-\r\nmen?\r\nJag ser fram emot den handbok med allmänna råd\r\nför etablering av vindkraft på land som är under\r\nframtagande.\r\nDet är bra att fyra myndigheter nu samarbetar\r\nkring de viktiga frågorna, och det är bra att kommu-\r\nnerna får en handbok att ha som stöd när de behandlar\r\nvindkraftsetableringar. Stor hänsyn måste tas till\r\nandra intressen än vindkraftsexploatörerna, och våra\r\nkommuner efterfrågar denna handbok.\r\nHerr talman! Jag yrkar bifall till reservation nr 4.</pre><pre>Anf.  170  LARS TYSKLIND (fp):\r\nHerr talman! Det här betänkandet från bostadsut-\r\nskottet handlar om naturresurser och vattenrätt. Ut-\r\nskottet avstyrker samtliga motioner - jag tror att det\r\när 22 stycken. Vi från Folkpartiet liberalerna har\r\navgett fem av de elva reservationerna. Vi står natur-\r\nligtvis bakom alla dessa motioner, men jag nöjer mig\r\nmed att yrka bifall till reservation nr 1.\r\nFlertalet av motionerna handlar om konsekvenser\r\nvid utnyttjandet av naturresurserna vatten och vind\r\nför elproduktion. Utgångspunkten för oss i Folkparti-\r\net är att energiproduktionen ska vara fri så länge som\r\nden uppfyller de av staten uppställd kraven på hälsa,\r\nsäkerhet och miljö.\r\nStatens uppgift är att kontrollera att dessa krav\r\nuppfylls och inte att förbjuda någon specifik teknik\r\nför energiproduktion om den uppfyller dessa krav.\r\nDärför är det viktigt med tydliga krav.\r\nEtt krav från Folkpartiets sida är att man bör ge ett\r\nabsolut och undantagslöst skydd mot utbyggnad av de\r\noutbyggda älvarna och de utbyggda älvarnas orörda\r\ndelar, vilket vi lyfter fram i vår motion om energipo-\r\nlitik. Skyddet ska ses i ljuset av de krav på ökad al-\r\nternativ elproduktion som den planerade avveckling-\r\nen av kärnreaktorer kan förväntas leda till.\r\nUtbyggnaden av vattenkraften har också gjort att\r\nvandringshinder för fisk har uppstått på många stäl-\r\nlen. Detta får ses som gamla försyndelser som inte\r\nkan accepteras i längden. Jag anser därför att det finns\r\nanledning att skyndsamt se över frågan om hur beho-\r\nvet av förbiflöden i befintliga vattenkraft kan tillgo-\r\ndoses och hur ändamålsenliga reglerna för ompröv-\r\nning av vattendomar är i sammanhanget. Regeringen\r\nbör snarast ta de initiativ som krävs för att den föror-\r\ndade översynen kommer till stånd.\r\nÄven när det gäller utbyggnad av vindkraften är\r\ndet viktigt att tydligt formulera de krav som ställs för\r\nlokalisering för att en balanserad utbyggnad ska kun-\r\nna ske.\r\nVid lokalisering av vindkraft skulle det vara av\r\nvärde att områden av riksintresse för vindkraft peka-\r\ndes ut för att främja en långsiktigt bra utveckling där\r\navvägningar ska göras mot vad vindkraftens nackde-\r\nlar i form av stora ingrepp i landskapsbilden, buller,\r\nskuggbildningar och risk för störningar i telekommu-\r\nnikationen och även inverkan på djur- och växtliv.\r\nNär det gäller krav på utbyggnad av vindkraft har\r\nFolkpartiet i en motion framhållit att stor återhåll-\r\nsamhet bör iakttas vid placering av nya vindkraftverk,\r\nspeciellt i orörda naturområden. Det skulle till exem-\r\npel bli oacceptabla ingrepp i naturlandskapet om\r\netableringar tilläts i våra natursköna kustområden.\r\nBullerpåverkan i för övrigt tysta områden är också\r\nklart negativt. Bra exempel på placering av vindkraft-\r\nverk kan vara i etablerade industriområden och ham-\r\nnanläggningar där det är ett naturligt inslag.\r\nVi pekar också på vikten av behovet av en under-\r\nsökning av hur djurlivets närmiljö påverkas av vind-\r\nkraften. Innan en eventuellt storskalig utbyggnad av\r\nvindkraft är det viktigt att regelverket för detta är\r\nklart, varför vi anser det angeläget att arbetet i de\r\nutredningar som pågår slutförs innan ytterligare ut-\r\nbyggnad sker.\r\nDet får inte vara på det viset att förnybar energi\r\nper automatik klassas som miljövänlig när det gäller\r\nproduktionsanläggningar, utan att det även här ställs\r\ntydliga miljökrav till skydd för omistliga naturvärden\r\noch för att undvika oacceptabla störningar för männi-\r\nskor och djur.\r\nFolkpartiet står också bakom förslaget att göra\r\nSlottsskogen med angränsande områden i Göteborg\r\ntill nationalstadspark. Det är ju oomtvistat att de grö-\r\nnområden som finns i städerna har en mycket stor\r\nmiljömässig och social betydelse. Här är det natur-\r\nligtvis väldigt viktigt att man har en lokal förankring.\r\nDetta är ju ingenting som riksdagen ska besluta om.\r\nMen jag vill ändå flagga för den möjligheten.\r\nHerr talman! Sammanfattningsvis står jag natur-\r\nligtvis bakom alla folkpartireservationer, men jag\r\nnöjer mig med att yrka bifall till reservation nr 1.</pre><pre>Anf.  171  DAN KIHLSTRÖM (kd):\r\nHerr talman! I behandlingen av detta betänkande\r\nsom behandlar motionsyrkanden från den allmänna\r\nmotionstiden kommer jag att ägna mitt anförande åt\r\ntvå av de frågor som tas upp i betänkandet, dels vind-\r\nkraften, dels åtgärder till förmån för fisket med mera.\r\nFör att inte glömma bort det vill jag redan nu yrka\r\nbifall till reservation nr 10.\r\nHerr talman! Det finns mycket att säga om frågan\r\nom vindkraften. Eftersom detta nu är bostadsutskot-\r\ntets debatt ska vi ju inte diskutera frågan ur energipo-\r\nlitisk synvinkel. Det tillhör inte vår kompetens. Men\r\ndet vi ska diskutera är lokaliseringen av vindkraft-\r\nverk.\r\nDet är klart att vårt samhälle måste ställas om till\r\nen mer uthållig utveckling. Vi tror att vindkraften är\r\nen del i denna utveckling.\r\nSedan ett antal år tillbaka finns det vindkraftverk\r\nruntom i landet, och vindkraften kommer att spela en\r\nallt större roll som en förnybar energikälla. Vind är ju\r\nen ren energikälla och den är outsinlig. Nu blåser det\r\nju mer eller mindre på olika platser i vårt land. Av\r\nförklarliga skäl vill ju energiproducenter placera\r\nvindkraftverken där det blåser mer och jämnt. Dessa\r\nplatser är ofta kust- och havsområden där det också\r\nfinns andra värden att ta hänsyn till, exempelvis re-\r\nkreation, friluftsliv och turism.\r\nDet jag vill peka på är att det dessvärre finns mål-\r\nkonflikter kring den energikälla som vindkraften\r\nutgör. Vindkraften medför stora ingrepp i landskaps-\r\nbilden och den har nackdelar i form av buller och\r\nskuggbildningar. Det som är viktigt för oss att notera\r\när att allmänheten är positivt inställd till vindkraften\r\nmen negativt inställd till själva planeringsförfarandet\r\nvid nyetableringar. Om detta inte ordnas på bästa sätt\r\nkan det lätt bli så att man säger: Javisst, gärna vind-\r\nkraft, men inte här och nu.\r\nOm jag ska vara riktigt ärlig behöver jag inte gå\r\nlängre än till mig själv. Hur många gånger har det\r\ninte hänt när jag har besökt en vacker plats att jag\r\nkommer på mig själv med att stå och titta på ett eller\r\nflera snurrande vindkraftverk? Hur ska planeringsför-\r\nfarandet förbättras? I de reservationer i betänkandet\r\nsom vi står bakom pekar vi på några möjliga lösning-\r\nar för att främja utbyggnaden.\r\nHerr talman! Det är av stor vikt att samhället,\r\nmiljön och landskapsbilderna inte förstörs när vi gör\r\ntekniska landvinningar för att uppnå ett hållbart sam-\r\nhälle. Det är också viktigt att människor som berörs\r\nav utbyggnaden får vara med och påverka plane-\r\nringsprocessen. De relevanta frågeställningarna kan\r\nvara: Hur många vindkraftverk passar in i landskaps-\r\nbilden? Är detta rätta stället att bygga på?\r\nRegeringen har i ett antal utredningar och uppdrag\r\ntill olika statliga verk och myndigheter belyst ut-\r\nbyggnaden av vindkraften i Sverige, vilket också\r\nanges i betänkandet. I en gemensam promemoria om\r\nsamordning som lämnades  tidigare i höst tar Bover-\r\nket, Statens energimyndighet, Naturvårdsverket och\r\nRiksantikvarieämbetet upp konkreta förslag till hur\r\nplaneringsprocessen ska gå till. De anser att det är\r\nangeläget att vindkraftsutbyggnaden sker på ett för\r\nhela samhället optimalt sätt där vederbörlig hänsyn\r\ntas till andra intressen och där berörda medborgare\r\noch intresseorganisationer garanteras inflytande.\r\nI samma dokument framkommer det att plane-\r\nringsförutsättningar och analyser ska tas fram i dialog\r\nmellan kommuner, länsstyrelser, centrala myndighe-\r\nter och vindkraftsentreprenörer. Myndigheternas\r\ngemensamma förhoppning är att regeringen ger sitt\r\nstöd till detta.\r\nSvaret vi får från majoriteten är att ärendet bereds\r\ninom Regeringskansliet. Jag anser att det brådskar.\r\nProjekteringen och planeringen pågår för fullt och det\r\när lätt att regeringen kommer på efterkälken. Jag\r\nskulle i alla fall vilja ha ett löfte från majoriteten i\r\nutskottet om att ni verkar för att påskynda ärendet.\r\nKommer vindkraftsutbyggnaden att öka kraftigt i\r\nomfattning i framtiden kan områden av riksintresse\r\nbehöva pekas ut även för vindkraft. I ett sådant läge\r\nmåste en dialog ske mellan just Energimyndigheten,\r\nlänsstyrelserna, berörda centrala verk och kommu-\r\nnerna. Först därefter kan avvägningar mellan olika\r\nriksintressen prövas. Det som på lämpligaste sätt\r\nfrämjar en långsiktig utveckling ska ges företräde.\r\nStörre vindkraftsutbyggnader bör lokaliseras till om-\r\nråden med en utbyggd infrastruktur vad det gäller\r\nelnätets distribution. Sådana områden finns exempel-\r\nvis vid våra vattenkraftsanläggningar och kärnkraft-\r\nverk.\r\nÖversiktsplaneringen är det enda medel som står\r\ntill buds för att skapa överblick och därmed förutsätt-\r\nningar för en genomtänkt utbyggnad. Själva plane-\r\nringen innebär att område för område göra en avväg-\r\nning mellan motstående intressen och bedöma vad\r\nlandskapen tål. Kristdemokraterna vill betona vikten\r\nav att kommunerna i översiktsplaneringen behandlar\r\nområden lämpliga för vindkraftverk. Även områden\r\nfria från vindkraftverk ska markeras.\r\nHerr talman! Låt mig slutligen med några ord be-\r\nröra reservation 10, som handlar om åtgärder till\r\nförmån för fisket. Bakgrunden till reservationen är\r\nbland annat Kristdemokraternas motionsyrkanden om\r\nfiskvägar förbi vattenkraftverk. För övrigt tas liknan-\r\nde yrkanden upp i flera socialdemokratiska motioner.\r\nEnligt vår mening bör det finnas förbiflöde vid\r\nalla kraftverk. Det innebär att de utbyggda älvarna, i\r\ndet fall det inte redan finns, bör förses med erforder-\r\nliga laxtrappor och vandringsvägar för ål. Där nu inte\r\nsådana finns anlagda förutsätter tillkomsten av sådana\r\natt den vattendom som reglerar den aktuella vatten-\r\nkraftsanläggningen kan omprövas. I samband med\r\nbehandlingen av motionsyrkandena på det här områ-\r\ndet fick vi i utskottet en mycket intressant och djupa-\r\nre genomgång av bestämmelserna som reglerar förut-\r\nsättningarna för omprövning av vattendomarna.\r\nJag ska nu inte försöka här i kammaren att återge\r\ndenna genomgång, men det vi kunde konstatera vid\r\nföredragningen var att bestämmelserna kan uppfattas\r\nsom otydliga. Hur detta nu påverkar fisket kan ju\r\nalltid diskuteras. Men det finns enligt vår mening all\r\nanledning att skyndsamt se över frågan om hur förbi-\r\nflödet i befintliga vattenkraftverk kan tillgodoses och,\r\nsom en del i detta, hur ändamålsenliga reglerna för\r\nomprövning av vattendomar är i sammanhanget. Jag\r\nkan konstatera att majoriteten i betänkandet är så nära\r\ndet någonsin går utan ett tillkännagivande.\r\nEnligt utskottets mening finns det anledning att se\r\növer frågan. Utskottet förutsätter att regeringen utan\r\nsärskilt tillkännagivande i frågan tar de initiativ som\r\nkan krävas. Majoriteten i utskottet utesluter inte möj-\r\nligheten att i annat sammanhang aktualisera dem på\r\nnytt. Mycket intressant! Var säker på att vi kommer\r\natt hålla frågan levande. Och självklart beklagar jag\r\nhär i dag att inte utskottet kunde ta ett gemensamt\r\ninitiativ i frågan. Därför finns det också en gemensam\r\nborgerlig reservation på denna punkt.</pre><pre>Anf.  172  STEN LUNDSTRÖM (v):\r\nHerr talman!  Till det här betänkandet har Väns-\r\nterpartiet fört två reservationer, och Karin Svensson\r\nSmith kommer i ett senare inlägg att beröra reserva-\r\ntion 9, omprövning av vattendomar. Jag kommer i\r\nmitt anförande framför allt att uppehålla mig vid\r\nreservation  2 i betänkandet.\r\nVänsterpartiet har tillsammans med Socialdemo-\r\nkraterna och Miljöpartiet i miljöpropositionen lagt\r\nfram förslag till riksdagen om mål för långtgående\r\nskydd för våra sjöar och vattendrag. Riksdagen har\r\ndärefter beslutat i enlighet med propositionen, och nu\r\npågår ett intensivt arbete för att konkretisera målen\r\noch ta fram ett åtgärdsprogram för att leva upp till de\r\nmål som riksdagen redan har beslutat.\r\nDet pågår i dag ett antal utredningsuppdrag som\r\nberör våra vattenmiljöer. Det finns EU:s vattendirek-\r\ntiv, som ska implementeras i Sverige, och ett utred-\r\nningsarbete för detta pågår. Naturvårdsverket har fått\r\ni uppdrag att både se över strandskyddet och ta fram\r\nåtgärdsplaner för att nå de ambitiösa miljömålen.\r\nÄven Miljöbalkskommittén har ett uppdrag att se\r\növer skyddet av vattenmiljöer. En utredning har till-\r\nsatts som en översyn av plan- och bygglagen med\r\nmålsättning att bland annat genomföra förändringar\r\nsom gör att plan- och bygglagen ger ett stöd för att\r\nmiljömålen nås, vilket naturligtvis även omfattar\r\nmålen om levande sjöar och vattendrag. Utgångs-\r\npunkten för samtliga dessa utredningsuppdrag är att\r\nvattenmiljöerna behöver ett stärkt skydd, bland annat\r\nmot exploatering.\r\nHerr talman! Vi fäster stor vikt vid arbetet att\r\nskydda våra vattendrag. Att vi gör det här i Sverige\r\nberor naturligtvis på att sjöar och vattendrag är några\r\nav de mest hotade biotoperna i den svenska naturen,\r\nsamtidigt som en stor del av vår natur starkt präglas\r\nav just de här biotoperna. Förändringarna och förstö-\r\nringen av dess miljöer är inte alltid lika tydliga som\r\ntill exempel på ett kalhygge eller i odlingslandskapen.\r\nUnder tiden som alla de här åtgärdsstrategierna tas\r\nfram finns det ett överhängande hot om nya exploate-\r\nringar av våra vattendrag. Ta till exempel vatten-\r\nkraftsutbyggnaden. Vänsterpartiet föreslår därför ett\r\nmoratorium för vattenkraftsutbyggnad i avvaktan på\r\natt ett samlat grepp kan tas för att förstärka skyddet\r\nav våra vattenmiljöer.\r\nUtifrån det jag nu har sagt yrkar jag bifall till re-\r\nservation 2 i betänkandet.\r\nHerr talman! Låt mig bara i korthet också beröra\r\nde borgerliga reservationerna i betänkandet.\r\nEn rad reservationer tar upp olika krav avseende\r\nvindkraftsutbyggnaderna. Flera av reservationerna\r\nslår in öppna dörrar och visar en otålighet som är\r\nminst sagt onödig.\r\nReservation 3 tar upp behovet av att peka ut om-\r\nråden som är av riksintresse för vindkraften. Det är ett\r\narbete som redan har påbörjats av Statens energimyn-\r\ndighet och som beräknas vara avslutat under nästa år.\r\nOm reservationen mot all förmodan skulle vinna\r\ngehör skulle det faktiskt innebära att motionärerna\r\nlyckas förlänga processen att peka ut riksintressen för\r\nvindkraftsutbyggnad, vilket jag faktiskt utgår från\r\ninte är motionärernas eller reservanternas syfte.\r\nI reservationen lyfts dessutom fram behovet av att\r\nvindkraften lokaliseras till områden där infrastruktu-\r\nren och eldistributionen är utbyggd. Det är ett förhål-\r\nlandevis klokt förslag som Svenska kraftnät redan har\r\nredovisat för regeringen och som jag utgår från att\r\nregeringen kommer att ta till sig och använda sig av i\r\nden fortsatta planeringen.\r\nI övrigt när det gäller vindkraft finns det ett spekt-\r\nra av krav där Moderaterna finns på den ena kanten\r\noch lägger fram en rad förslag med krav på vind-\r\nkraftsutbyggnad som kraftigt försvårar en nödvändig\r\nomställning av energiproduktionen till en hållbar och\r\nförnyelsebar produktion av kraft. Att i allmänna or-\r\ndalag framhålla vindkraftens miljöfördelar och samti-\r\ndigt försöka bygga upp så många hinder som möjligt\r\nför utbyggnaden ter sig, i alla fall enligt mitt sätt att\r\nse det, inte särskilt seriöst.\r\nJag kan konstatera att Margareta Pålsson i sitt an-\r\nförande pratade om fula vindkraftverk, förstörda\r\nutsikter, problem för daggmasken och så vidare som\r\nska utredas och som är hinder. När jag åker på den\r\notroligt fula motorvägen som skär tvärs genom Hal-\r\nlandsåsen och kommer ned över kanten ser jag dessa\r\nvackra vindkraftssnurror som står där som ett tecken\r\npå att vi i det här landet faktiskt är beredda att produ-\r\ncera energi som inte förstör vår miljö på lång sikt. Jag\r\ntycker att det är så skönt att det inte står ett antal\r\nkärnkraftverk som förstör miljön för tiotusentals år\r\nframåt eller stora oljeeldade kraftverk som förstör\r\nvåra sjöar, våra vattendrag och våra skogar. Så jag har\r\nen helt annan uppfattning om vad som är fult och vad\r\nsom är vackert. Det är som sagt var oftast en fråga om\r\ntycke och smak. Jag är lite förundrad över att samma\r\npartier kan tycka att det är så fult med vindkraftverk\r\nute till havs när de med så stor glädje var med och\r\nfattade beslut om att bygga Öresundsbron, som fak-\r\ntiskt är hela vyn över havet för oss som ligger vid\r\nRibersborg i Malmö och ska bada. Det enda vi ser\r\nnumera är en stor bro tvärs över. Jag tillhör inte dem\r\nsom tycker att bron är så förskräckligt ful, men up-\r\npenbarligen är vindkraftssnurrorna alltid mycket\r\nfulare än allt annat som byggs till havs.\r\nPå andra kanten finns Centerpartiet. Om jag för-\r\nstår det rätt är Centerpartiet i det här fallet berett att\r\nskippa det kommunala planmonopolet när det gäller\r\nvindkraften. Det tror jag inte är särskilt bra. Det\r\nskulle vara ett ganska obehagligt sätt att utmana be-\r\nfolkningarna ute i kommunerna om man tog bort det\r\nhär skyddet eller kommunernas möjlighet att avgöra\r\nde här frågorna tillsammans med sina medborgare.\r\nDet enda man kan konstatera när man läser reser-\r\nvationerna är att det för vindkraftverkens framtid är\r\ntur att det inte blev en borgerlig majoritet i riksdagen,\r\nför då hade vi inte kommit ett enda steg framåt. Ni\r\npekar åt helt olika håll.\r\nHerr talman! I reservation 10 krävs ett tillkänna-\r\ngivande av något som utskottet är fullständigt överens\r\nom, ungefär som Dan Kihlström sade. Den förvirring\r\nsom finns i lagen vad avser omprövning av vatten-\r\ndomar och fiskars möjlighet till lekvandring måste\r\nregeringen ta initiativ till att lösa. Det är också majo-\r\nritetens mening. Precis som Dan Kihlström sade är\r\nskillnaden mellan reservationen och majoritetstexten\r\nhårfin, och den borde enligt mitt förmenande inte\r\nbehöva finnas över huvud taget.\r\nSom jag ser det är reservationen i sin helhet till-\r\ngodosedd i betänkandet. Om det skulle visa sig att\r\nregeringen inte tar sitt ansvar kan Dan Kihlström\r\nringa mig så ska vi tillsammans skriva en motion.\r\nMen jag utgår från att de starka skrivningar som finns\r\ni betänkandet innebär att regeringen kommer att göra\r\ndet som vi avkräver av den. Skulle det inte vara så,\r\nDan Kihlström, kan vi tillsammans skriva en motion\r\nnästa gång.\r\nHerr talman! Avslutningsvis vill jag säga att det är\r\nmed stor glädje jag bland annat som aktiv fritidsfiska-\r\nre, i alla fall innan jag blev riksdagsledamot, kan\r\nkonstatera att utskottet ställer sig bakom förslaget att\r\ndet bör finnas förbiflöden vid alla kraftverk.\r\nSamtliga partier ställer sig bakom förslaget, an-\r\ntingen i form av den majoritetstext som finns i betän-\r\nkandet eller via reservationen. Det är mycket lovande.\r\nEn enig riksdag står alltså bakom förslaget att det vid\r\nalla kraftverk i landet ska finnas laxtrappor. Hur ålar\r\ntar sig förbi vet jag inte, men jag misstänker att de\r\ninte klättrar i trapporna. De måste ha ett annat sätt att\r\nta sig förbi.\r\nVid alla kraftverk och alla älvar i landet ska det\r\nfinnas förbiflöden för vandrande fisk. På så sätt får vi\r\nen naturlig stam av lax och ål, och inte den odlade\r\nform som tyvärr behäftas med vissa genetiska pro-\r\nblem eftersom det naturliga urvalet slås ut vid vand-\r\nrande fisk. Det här är inte en fördel endast för fiskar-\r\nternas väl och ve, utan jag tror att det också skapar\r\nbättre förutsättningar för bland annat turismen i hela\r\nlandet.\r\nJag gratulerar denna riksdag. För första gången\r\nhar vi en riksdag som är enig om att det ska finnas\r\nförbiflöden vid varje kraftverk och varje älv i det här\r\nlandet. Jag ser fram emot det fortsatta arbetet.</pre><pre>Anf.  173  MARGARETA PÅLSSON (m) re-\r\nplik:\r\nHerr talman! Sten Lundström och jag har olika\r\nuppfattningar om skönhet, och det är nog inte det\r\nenda vi har olika uppfattningar om.\r\nOm vi hade haft kärnkraftverk för vår energipro-\r\nduktion hade det inte behövts så många. Att de inte är\r\nvackra kan jag hålla med om, men vi hade verkligen\r\ninte behövt så många. Om vi ska ersätta eller lägga\r\nned ännu en reaktor i Barsebäck behöver vi mellan\r\n1 000 och 2 000 vindkraftverk - ifall vindkraftenergin\r\nska ersätta den. Det kommer att se gräsligt ut.\r\nSedan tycker jag att Öresundsbron är vacker. Det\r\ntycker jag. Den är dessutom väldigt viktig, i synner-\r\nhet för Skåne, där vi båda bor. Den är viktig för integ-\r\nrationen mellan Sverige och Danmark, och den är\r\nockså av stor betydelse för den högkonjunktur som vi\r\njust nu upplever i Skåne.</pre><pre>Anf.  174  STEN LUNDSTRÖM (v) replik:\r\nHerr talman! Vad som är vackert eller inte är na-\r\nturligtvis alltid en fråga om tycke och smak. Person-\r\nligen tycker jag att skönheten i vindkraftverken fram-\r\nför allt ligger i det faktum att jag vet att när ett vind-\r\nkraftverk inte längre fungerar monterar vi bara ned\r\ndet. Det är skillnaden mellan vindkraftverken och det\r\nkärnkraftverk som jag också kan se när jag står på\r\nkanten av stränderna i Skåne. Jag vet att det krävs\r\ntiotusentals år av förvaring av utbränt kärnbränsle\r\nfrån den kärnkraftsreaktor som fortfarande är i gång.\r\nDet är alltså inga större problem med vindkraftver-\r\nken. Där finns över huvud taget inga egentliga rest-\r\nprodukter.\r\nVad som är skönt eller inte kan som sagt var dis-\r\nkuteras. Det är egentligen lite tur att man i det gamla\r\nbondesamhället inte hade samma uppfattning. Det\r\nbyggdes en rad möllor för att mala mjöl i. De stod lite\r\növerallt på slätten i Skåne. Vad jag vet finns det, till\r\noch med i Margareta Pålssons hemort Åstorp, mölle-\r\nföreningar som jobbar aktivt för att bevara de möllor\r\nsom håller på att ramla ihop.\r\nJag tror att vi får vänja oss vid bilden av vind-\r\nkraftverk. Det är lite ledsamt att man förespråkar\r\nkärnkraften så hårt att man till och med använder sig\r\nav så tråkiga påståenden som att vissa byggnader är\r\nfulare än andra.\r\nJag kan konstatera att Margareta Pålssons parti-\r\nkamrater i Malmö med glädje ser fram emot att ett\r\njättelikt hotell, som skymmer vyn i en åtta mil stor\r\ncirkel, ska byggas där. Det huset är inte alls fult. Det\r\när spännande och visar på kreativitet och framåtanda.\r\nVad som är fult och vackert är, som sagt var, en fråga\r\nom tycke och smak.</pre><pre>Anf.  175  MARGARETA PÅLSSON (m) re-\r\nplik:\r\nHerr talman! Sten Lundström pratar om att \"vi\"\r\nmonterar ned vindkraftverken när de inte längre du-\r\nger. Ett av problemen med vindkraftsetableringar är\r\nju att vi inte riktigt vet vilka dessa \"vi\" är. Det är inte\r\nstadgat när man tillåter byggandet av dem.\r\nVad Moderaterna tycker om hus i Malmö kanske\r\nvi kan diskutera en annan gång.</pre><pre>Anf.  176  DAN KIHLSTRÖM (kd) replik:\r\nHerr talman! Det här känns lite spännande för\r\nmig. Jag har ett förflutet i kulturutskottet, och här\r\ndiskuteras nu skönhetsvärden och annat när det gäller\r\nvindkraftverk. Därför känner jag mig efter kulturde-\r\nbatterna lite hemma här. Nu ska vi dock inte fortsätta\r\npå det spåret, utan vi ska diskutera vindkraften ur\r\netableringssynpunkt.\r\nVi kristdemokrater är positiva till vindkraftsut-\r\nvecklingen. Nu låter det lite grann på Sten Lundström\r\natt det här är en alldeles ny fråga, och att vi i opposi-\r\ntionen skulle vara väldigt otåliga när vi inte kan in-\r\nvänta regeringens svar på det. Det kan Sten Lund-\r\nström säga till dem vars grannar och andra håller på\r\natt etablera nya vindkraftverk.\r\nVi pekar i vår reservation just på att samrådsförfa-\r\nrandet är väldigt viktigt. Sedan säger Sten Lundström\r\natt han utgår från att regeringen följer skrivningen i\r\nbetänkandet. I skrivelsen från myndigheterna framgår\r\natt de vill ha stöd från regeringen, vilket vi i alla fall\r\nnu inte kan se finns. Men det hade naturligtvis varit\r\ntillfälle för Vänsterpartiet att mer offensivt visa sitt\r\nstöd på det här området.\r\nNär det gäller reservation 10, där vi talar om fis-\r\nkens vandringsvägar, tycker jag att vi hade en bra\r\nföredragning och bra samtal i utskottet. I stället för\r\nden defensiva hållning som Sten Lundström har\r\nskulle man kunna vända på det hela. Vi insåg att det\r\nhär var ett bekymmer, och vi hade tillfälle att göra ett\r\ntillkännagivande, som vi alla hade kunnat stå bakom,\r\nom att detta behövde åtgärdas ganska snart.</pre><pre>Anf.  177  STEN LUNDSTRÖM (v) replik:\r\nHerr talman! När jag talar om den onödiga otålig-\r\nheten så syftar jag på reservation 3, där det talas om\r\nbehovet av att peka ut riksintressen. Jag säger att det i\r\nstort sett redan är åtgärdat enligt det uppdrag som ska\r\nredovisas under 2003. Dessa riksintressen är väl rege-\r\nringens önskan också. Jag tror dessutom att det finns\r\nett riksdagsbeslut - här är jag lite grann på hal is -\r\nmen jag tror att det är ett riksdagsbeslut som har lett\r\nfram till att dessa riksintressen ska pekas ut.\r\nNär det gäller en utbyggd infrastruktur är det upp-\r\ndraget redan genomfört. Därför talade jag om onödig\r\notålighet. Jag menar att det är viktigt att det hela\r\nkommer på plats. Vänsterpartiet står bakom kravet att\r\nvi måste etablera vad som är riksintressen.\r\nSedan är frågan om man vill skriva regeringen på\r\nnäsan lite lätt eller lite hårt. Med tanke på det samar-\r\nbete vi i dag har med departement och annat utgår vi\r\nfrån att det här är en tillräckligt hård skrivning. Vi\r\nutgår från att regeringen kommer att ta tag i dessa\r\nfrågor och se till att den förvirring som råder, för det\r\när väl egentligen det vi borde kalla den redovisning vi\r\nfick i utskottet, om överklaganderätten blir utredd.\r\nJag utgår från att regeringen kommer att utreda detta.\r\nOm de inte gör det ska vi inte bara använda mo-\r\ntionsvägen, utan vi ska också ta initiativ till diskus-\r\nsion om frågan med regeringen.</pre><pre>Anf.  178  DAN KIHLSTRÖM (kd) replik:\r\nHerr talman! Vi kanske inte ska förlänga debatten\r\npå det här området, men nog är den lite defensiv. Jag\r\nvill minnas att Sten Lundström var mycket intresse-\r\nrad och också initierad när det gällde frågan om vat-\r\ntendomar, laxtrappor och ålpassager - hur de nu ser\r\nut - och det gav oss tillfälle. Det kan ju vara så att\r\nregeringen inte riktigt har uppmärksammat det här\r\nbekymret, och då var det ett tillfälle för oss att kunna\r\nenas om ett tillkännagivande och ta initiativ i den här\r\nfrågan. Som jag uppfattade det hela var Sten Lund-\r\nström till en början förespråkare för det.</pre><pre>Anf.  179  STEN LUNDSTRÖM (v):\r\nHerr talman! Jag är fortfarande förespråkare för\r\natt den här lagstiftningen måste ses över och göras\r\nklar. Jag har inte ändrat mig en enda meter när det\r\ngäller det.\r\nSedan överdriver nog, herr talman, Dan Kihlström\r\nmin kompetens när det gäller att jag skulle vara initie-\r\nrad. Mina frågor i utskottet berodde i huvudsak på ett\r\nbrinnande intresse för dessa frågor. Och när man\r\nkunde konstatera att det var skillnad i vattendomar\r\nnär det gällde om det fanns beslut om förbiflöden\r\neller inte tyckte jag att det fanns en anledning att\r\nfråga hur det låg till. Jag måste säga att när jag ställde\r\nden frågan trodde jag inte att det skulle vara så förvir-\r\nrat som det uppenbarligen är. Men på det viset är det\r\nbra att sitta i riksdagen, för man lär sig rätt mycket.</pre><pre>Anf.  180  RIGMOR STENMARK (c):\r\nHerr talman! Vatten, vind, träd, buskar, blommor,\r\ngrönområden, fiskar och människor - det handlar en\r\nrad motioner om som vi ledamöter enskilt eller i\r\ngrupp har väckt i riksdagen. Och de som hör hemma i\r\nbostadsutskottet behandlar vi nu.\r\nVi förväntar oss naturligtvis att alla våra motioner\r\nska behandlas i enlighet med vår begäran. Men, herr\r\nordförande, så blir det inte så ofta. Men ledamöterna,\r\nfolkets valda ombud, ger sig inte så lätt. Motionerna\r\navslås, men de kommer tillbaka gång på gång, så\r\nockså de motioner om naturresurser som vi har pratat\r\nom åtskilliga gånger här i kammaren.\r\nFrån Centerpartiets sida är vi också envisa, och vi\r\nfinner det naturligtvis mycket anmärkningsvärt att\r\ninte alla övriga partier inser att vi måste ge de absolut\r\nbästa förutsättningarna för vindkraftsutbyggnaden i\r\nSverige. Vi bör ta till vara resursen vinden, vinden\r\nsom blåser. Du hör dess brus, men du vet inte varifrån\r\nden kommer, men den finns som en skänk från ovan,\r\nskulle man kunna säga. Varför kan vi inte enas om att\r\nta till vara vinden på ett så bra sätt som möjligt? Den\r\nger oss energi.\r\nDet svenska samhället är beroende av en säker el-\r\nförsörjning. Att garantera det är ett av energipoliti-\r\nkens viktigaste mål. Vattenkraften räcker inte. Kärn-\r\nkraften håller på att avvecklas, och den är inte ren.\r\nDen producerar avfall som måste hållas avskilt från\r\nallt liv i hundratusentals år. Den är inte förnybar, och\r\nden går inte att använda hur länge som helst. Uranet\r\nkommer att ta slut. El, om vi ska importera den sö-\r\nderifrån, kommer från olje- och fossileldade kraft-\r\nverk, vilka ger utsläpp av svaveldioxid, kväveoxider,\r\nsot och koldioxid.\r\nVinden är en ren energikälla. Den är förnybar, och\r\nden har expanderat i Sverige, men andelen av elpro-\r\nduktionen är fortfarande blygsam. Ett allvarligt hin-\r\nder när det gäller utbyggnaden av vindkraftverken är\r\ndagens komplicerade och även föråldrade till-\r\nståndsprocess. Krånglig och tidsödande byråkrati och\r\nmotstridiga krav från myndigheter fördröjer, förhind-\r\nrar och fördyrar vindkraftens utbyggnad. Ett problem\r\ni sammanhanget är att vindkraftverk hamnar under\r\nflera olika regelverk och att tillståndsansökningar\r\nmåste beredas av flera olika myndigheter parallellt.\r\nVarför inte göra som man exempelvis gör i Storbri-\r\ntannien: samla tillståndsgivningen under ett tak?\r\nHerr talman! Det skulle behövas en kraftig vind-\r\npust i vårt stelbenta sätt att hantera vindkraftsfrågor,\r\nvindkraftsfrågor som vi från Centerpartiet tycker är\r\nett riksintresse.\r\nHerr talman! Om detta har vi naturligtvis motio-\r\nnerat och dessvärre fått avslag. Jag förstår inte varför,\r\nmen jag yrkar bifall till reservation nr 7.\r\nFisken är en annan naturresurs som vi bör hantera\r\npå ett varligt sätt. Vi är beroende av fisk i vår föda,\r\noch vi är många som är oroade för vad som händer de\r\nstora havens fiskar och vad som händer med Öster-\r\nsjön. Ett tag var det i bostadsutskottet en majoritet\r\nsom även var oroad över fiskens väg i våra vatten-\r\ndrag. Vi undrade hur det skulle gå med fisken om den\r\ninte kan finna sin väg förbi de stora vattenkraftssta-\r\ntionerna. Vi undrade hur det var med våra vattendo-\r\nmar, och vi fick också klara svar. Det var en bra re-\r\ndovisning som väckte intresse hos oss andra partier\r\nsom inte hade motionerat om den här frågan i år, och\r\ndet fanns en ganska betydande enighet och en majo-\r\nritet i bostadsutskottet som tyckte att regeringen bor-\r\nde göra en översyn av problemet, att man skulle\r\nkomma med ett tillkännagivande.\r\nDet är onekligen märkligt att såväl Miljöpartiet\r\nsom Vänsterpartiet, som jag trodde var lite intressera-\r\nde av miljöfrågor och livsmedelsfrågor, backade i\r\nsista stund om ett tillkännagivande. Att bara förlita\r\nsig på att det nog ordnar sig är inte tillräckligt, anser\r\nvi i Centerpartiet.\r\nHerr talman! Fiskarna kan inte prata med varand-\r\nra. De kanske kan kommunicera på annat sätt - vad\r\nvet jag? Men förmågan att prata och kommunicera\r\nmed varandra har vi människor i alla fall, och vi kan\r\ngöra det på olika sätt. Men dessvärre finns det de i\r\nden här kammaren som tycker sig veta bäst vad andra\r\nska tycka och känna. Socialdemokraterna i riksdagen\r\noch regeringen gör sig alltför ofta till talesmän och\r\ntaleskvinnor för människor ute i våra bygder. I Cen-\r\nterpartiet anser vi att det är av största vikt att respek-\r\ntera att människorna ute i våra kommuner ska ha en\r\nreell möjlighet att fatta beslut om sina miljöfrågor så\r\nnära dem själva som möjligt. Respekten från riksda-\r\ngens sida för den kommunala nivån måste öka. Det är\r\ndärför viktigt att den kommunala vetorätten får göra\r\nsig gällande, att folkomröstningar ute i kommunerna\r\ninte bara blir ett spel för galleriet utan att besluten\r\nfattas i enlighet med vad folket vill. I dag gäller inte\r\nden kommunala vetorätten enligt miljöbalken all\r\nverksamhet, utan det görs undantag för till exempel\r\nanläggningar för mellanlagring eller slutförvaring av\r\nkärnavfall.\r\nOm nu riksdag och regering anser att den frågan\r\ninte är något som kommunerna ska ha något att säga\r\ntill om borde man också säga att det inte ska före-\r\nkomma några folkomröstningar om saken ute i kom-\r\nmunerna, för det är ju meningslöst. Man måste ha\r\nrespekt för folkomröstningar.\r\nDet pågår i dag livliga debatter angående hante-\r\nringen av avfall från kärnkraftverken, om hur och var\r\ndet ska skötas. Centerpartiet anser att staten måste ta\r\nett mycket tydligt ansvar för att vetorätten förstärks\r\nför kommunerna även i den frågan. Därför, herr ord-\r\nförande, yrkar jag även bifall till reservation 11. Jag\r\nstår naturligtvis bakom övriga motioner från Center-\r\npartiet men avstår från att yrka bifall till dem.</pre><pre>Anf.  181  STEN LUNDSTRÖM (v) replik:\r\nHerr talman! Rigmor Stenmark! Jag ska bara läsa\r\nhögt vad som står i majoritetstexten i betänkandet:\r\n\"Enligt utskottets mening bör det finnas förbiflöde\r\nvid alla kraftverk. Det innebär att de utbyggda älvar-\r\nna, i de fall så erfordras, bör förses med lämpliga\r\nanordningar, som laxtrappor och vandringsvägar för\r\nål.\"\r\nSedan ska jag läsa vad det står i reservationen om\r\nsamma sak:\r\n\"Enligt vår mening bör det finnas förbiflöde vid\r\nalla kraftverk. Det innebär att de utbyggda älvarna, i\r\nde fall det inte redan finns, bör förses med erforderli-\r\nga laxtrappor och vandringsvägar för ål.\"\r\nHerr talman! Ändå säger Rigmor Stenmark att\r\nmajoriteten inte hade samma intresse av att ordna så\r\natt ålar, laxar, havsöringar och andra vandrande fiskar\r\nskulle ha en möjlighet att ta sig till naturliga lekplat-\r\nser. Det är för mig fullständigt obegripligt. Det är\r\nexakt samma text. Även om orden i viss mån är lite\r\nändrade, så är det samma text i majoritetstexten i\r\nbetänkandet som i reservationen.</pre><pre>Anf.  182  RIGMOR STENMARK (c) re-\r\nplik:\r\nHerr talman! Men slutklämmen är annorlunda.</pre><pre>Anf.  183  STEN LUNDSTRÖM (v) replik:\r\nHerr talman! Slutklämmen är inte annorlunda när\r\ndet gäller fiskarnas vandringsvägar. Däremot är slut-\r\nklämmen annorlunda när det gäller uppdraget till\r\nregeringen att se över vattendomarna, men syftet med\r\nmajoritetstexten i betänkandet är identiskt med det\r\nsom står i reservationen.\r\nDet handlar bara om hur hårt man vill skriva rege-\r\nringen på näsan, som jag sade tidigare i mitt me-\r\nningsutbyte med Dan Kihlström. Jag utgår ifrån att\r\ndet är ett enigt utskott som vill detta och kommer att\r\nse till att regeringen faktiskt gör det vi vill att den ska\r\ngöra och det vi skriver i betänkandet att den ska göra.\r\nDet finns ingen skillnad i sak. Vi står på samma sida.\r\nLåt oss tillsammans slåss för ålarnas, laxarnas och\r\nhavsöringarnas rätt till vandring i stället för att bråka\r\nom petitesser.</pre><pre>Anf.  184  RIGMOR STENMARK (c) re-\r\nplik:\r\nHerr talman! Jag bråkar inte. Jag bara ger en möj-\r\nlighet till Vänsterpartiet, och även till Miljöpartiet, att\r\nansluta sig till den borgerliga reservationen så vi är\r\nfullt eniga.</pre><pre>Anf.  185  HELENA HILLAR ROSEN-\r\nQVIST (mp):\r\nHerr talman! Jag snor mig på det värsta jag kan\r\nför att vi ska hinna votera kl. 5.\r\nAngående detta betänkande finns det ett visst upp-\r\nrepningsbehov. Det är bara ett halvår sedan vi talade\r\nom precis samma saker. Det är intressant, men nu är\r\ndet en helt ny mandatperiod. Då tar vi nya tag.\r\nJag vill prata om vindkraft, vattenrätt och kom-\r\nmunalt veto. När det gäller vindkraften upprepar jag\r\nsom en information till våra nya kamrater i utskottet\r\ndet som jag sade till den förra riksdagen: Jag bor i\r\nden kommun som förmodligen har mest vindkraft per\r\ninvånare. Vi har även flest miljöpartimedlemmar per\r\ninvånare. Jag ser ett visst samband.\r\nMen det är inte så att vi etablerar vindkraftverk\r\növerallt i hela kommunen. Vi har väldigt natur- och\r\nkulturkänsliga områden. Inom Miljöpartiet finns det\r\nbåde naturnissar och miljönissar. En del av dessa\r\npreferenser kommer faktiskt i konflikt med varandra.\r\nDet gör de i vår kommun. Det är väldigt viktigt att\r\nman utreder dessa frågor, att vi har en lagstiftning och\r\natt vi får en samordning mellan miljöbalken och plan-\r\noch bygglagen. Det är sådant som kommer.\r\nJag tillhör den väldigt otåliga sort som tycker att\r\nvi ska stänga av all kärnkraft meddetsamma och byg-\r\nga ut alla alternativa energikällor omedelbart. Men\r\njag inser också att en hel del prövningar behöver ske\r\nhelt lagenligt. Det kan man inte slarva med.\r\nJag anser att man ska öka och inte inskränka möj-\r\nligheterna att etablera vindkraftverk. Många motstån-\r\ndare till vindkraften säger att det inte blåser så myck-\r\net på vintern: Det är ingen idé att bygga ut vindkraf-\r\nten eftersom det är på vintern som vi behöver mest\r\nenergi. Detta är helt fel. Man får faktiskt 70 % mer\r\nenergi från vindkraftverken på vintern än på sommar-\r\nhalvåret. Det stämmer ju väl överens med efterfrågan\r\npå elenergi.\r\nJag tycker att det är lite märkligt att man kallar\r\nvindkraften för miljöfarlig verksamhet. Jag vill då\r\ngärna jämföra med kärnkraftverken. Som någon på-\r\npekade förut är det väldigt lätt att montera ned ett\r\nvindkraftverk. Det lär inte vara lika lätt att montera\r\nned ett kärnkraftverk.\r\nDetta kommer att gå vägen och gå bra. Vind-\r\nkraftsutredningen kom 1999. Nu är det 2002. Under\r\n2003 ska allt sättas på plats. I 121-punktsprogrammet,\r\növerenskommelsen mellan Socialdemokraterna,\r\nVänsterpartiet och Miljöpartiet, finns faktiskt vind-\r\nkraften omnämnd, inte under bostadspolitiken förstås\r\nmen under en annan av de 121 punkterna. Det står\r\nhelt kort att vindkraften ska få bättre förutsättningar -\r\nsådana här punkter kan inte vara alltför omfattande.\r\nDet är tänkt att programmet ska sjösättas inom en\r\ntvåårsperiod. Det är detta som överenskommelsen\r\ngäller. Hur otålig jag än är tycker jag att två år verkar\r\nvara en rimlig tid för att få lite ordning på dessa frå-\r\ngor.\r\nVattenrätten har Miljöpartiet tidigare haft motio-\r\nner om. Jag lovar att vi återkommer med motioner om\r\ndet inte händer någonting under detta år. Vi har rätt\r\natt skriva motioner varje höst under den allmänna\r\nmotionstiden. Vi hade tidigare en om vattendomar\r\nmed villkor om utsättning av laxyngel. Det är viktigt\r\natt man öppnar älvar så att laxen kan gå upp i dem\r\noch kanske börjar leka i nya älvar. Det skulle vara\r\nväldigt bra för Norrland och fisketurismen. Ur biolo-\r\ngisk synpunkt är det olämpligt att sätta ut laxyngel\r\ngenom att blanda vildlax och odlad lax. De odlade\r\nbörjar bli så många att de går in i de laxälvar som\r\nfinns kvar.\r\nDet är viktiga saker. Vi har, som sagt, enats alli-\r\nhop om att ifall det inte händer någonting inom ett år\r\nåterkommer vi med motioner om detta. Utskottet är ju\r\nenigt i fråga om laxtrappor till exempel.\r\nNär det gäller det kommunala vetot yrkar jag bi-\r\nfall till reservation nr 11. Miljöpartiet har tidigare\r\nbegärt utredning av de bestämmelser som finns nu.\r\nDe är från 1990, så det kan vara dags att vi ser över\r\ndet igen.\r\nKärnavfallsfrågan är ännu inte löst. I detta fall\r\ntycker vi att de kommuner som säger ifrån om att de\r\ninte vill ha avfallet på sitt område måste få bestämma.\r\nDet kommunala självstyret hålls ju väldigt högt an-\r\nnars. Det ska hållas högt även i denna fråga. Det\r\nenklaste är naturligtvis att omedelbart sluta producera\r\navfall. Ett förslag är att man förvarar avfallet i kärn-\r\nkraftverkens byggnader under tiden tills man har löst\r\nfrågan.\r\nHerr talman! Det var de tre frågor som jag ville ta\r\nupp med anledning av detta betänkande.</pre><pre>Anf.  186  DAN KIHLSTRÖM (kd) replik:\r\nHerr talman! Helena Hillar Rosenqvist säger att\r\nhon är lite grann av den otåliga sorten. Det är vi i\r\noppositionen som är den otåliga sorten här i dag.\r\nVindkraftverken anses som miljöfarlig verksam-\r\nhet. Men jag ser ingenstans i texten att Miljöpartiet\r\nhar reagerat på det. Det borde kanske Miljöpartiet ha\r\nmotionerat om eller kommit med någon synpunkt på\r\neftersom reglerna är som de är i dag.\r\nHelena Hillar Rosenqvist talar om att det ska hän-\r\nda något inom ett år. Gäller det fiskefrågan och fis-\r\nketrappsfrågan? Så har jag inte uppfattat diskussio-\r\nnen. Den handlade mera om att majoriteten utgick\r\nifrån att regeringen skulle återkomma. Jag tror nog att\r\nHelena Hillar Rosenqvist är väldigt intresserad av just\r\nvandringsfiske och möjligheten för fisken att vandra\r\nupp i älvar. Hade det inte varit ett tillfälle nu för\r\nMiljöpartiet att haka på reservationen så att vi hade\r\nfått ett tillkännagivande från utskottet som ett kvitto\r\npå att man hade börjat arbeta med frågan?</pre><pre>Anf.  187  HELENA HILLAR ROSEN-\r\nQVIST (mp) replik:\r\nHerr talman! För att börja med det sista kan jag\r\nsäga att mitt tålamod sträcker sig ett år framåt när det\r\ngäller denna fråga. Skrivningarna i utskottsbetänkan-\r\ndet och som vi har enats om är så starka som de bara\r\nkan bli.\r\nI fråga om vindkraften och miljöfarlig verksamhet\r\nförsökte jag utveckla det så gott jag kunde. Man\r\nmåste ta väldigt noggrann hänsyn. Jag talade om\r\nmiljönissar och naturnissar i vårt eget parti. Vi vet att\r\nman ifrågasätter vissa etableringar. Jag vet hur det är i\r\nmin egen kommun. Trots detta har vi flest vindkraft-\r\nverk per invånare i landet. Det finns potential. Jag\r\nifrågasätter att man kallar det för miljöfarlig verk-\r\nsamhet. Jag gör då jämförelser med kärnkraftverken.</pre><pre>Anf.  188  DAN KIHLSTRÖM (kd) replik:\r\nHerr talman! Jag undrade om Helena Hillar Ro-\r\nsenqvist hade synpunkter på det förhållande att vind-\r\nkraft anses som miljöfarlig verksamhet. När vi talade\r\nom att upphäva miljöprövningen på området borde\r\nkanske Miljöpartiet ha reagerat. Jag ser inga spår av\r\ndet i betänkandet.\r\nAngående vandringsfisken och laxtrappor med\r\nmera säger Helena Hillar Rosenqvist att hon är otålig\r\noch att det handlar om ett år. Det där hade vi ju kun-\r\nnat diskutera, men det har jag inte hört förut i diskus-\r\nsionen, utan det är någonting som dyker upp här i dag\r\ni det sammanhanget.</pre><pre>Anf.  189  HELENA HILLAR ROSEN-\r\nQVIST (mp) replik:\r\nHerr talman! Nja, det vet jag inte. Då kanske Dan\r\nKihlström inte har följt med så mycket, och det är ju\r\nlättförståeligt att inte kristdemokraterna vet så mycket\r\nvad miljöpartisterna gör och känner till alla våra mo-\r\ntioner. Det är väl ömsesidigt. Men det är just på det\r\nviset, och jag tycker att vi har kommit väldigt långt i\r\ndet här betänkandet - angående laxtrappor, nämligen.\r\nNär det gäller vindkraftverken är jag ganska till-\r\nfreds med att både Boverket, Statens energimyndig-\r\nhet, Naturvårdsverket och Riksantikvarieämbetet har\r\nskrivit en promemoria ihop till Näringsdepartementet,\r\nMiljödepartementet och Kulturdepartementet, och det\r\nvar så sent som den 20 september 2002. Det här bere-\r\nder man nu inom Regeringskansliet tillsammans med\r\nBoverkets handbok, som är ute på remiss nu. Jag\r\ninser att vi kommer att se mycket av de här frågorna\r\nunder 2003 och att vi får tillfälle att återkomma till\r\ndem.\r\nVarför vi skulle ha uttalat oss och föregripit allt\r\ndetta arbete så att Miljöpartiets ståndpunkter hade\r\nnått till Dan Kihlström kan jag inte se. Under nästa år\r\nhar vi verkligen vår chans, Dan Kihlström, när det\r\ngäller vindkraften. Men då hoppas jag också att alla\r\npartier verkligen är med på det. Jag hör väldigt mot-\r\nstridiga synpunkter på vindkraften i den här kamma-\r\nren, tyvärr. Jag känner igen dem från förut. Margareta\r\nPålsson är ny här, men tongångarna känns igen!\r\n(forts 17 §)\r\nAjournering</pre><pre>Kammaren beslutade kl. 16.52 på förslag av tal-\r\nmannen att ajournera förhandlingarna till kl. 17.00 då\r\nvoteringen skulle äga rum.\r\nÅterupptagna förhandlingar</pre><pre>Förhandlingarna återupptogs kl. 17.00.</pre><pre>16 §  Beslut om ärenden som slutdebatterats vid\r\ndagens sammanträde</pre><pre>KU13 Sekretessfrågor - ekonomisk brottslighet\r\nm.m.\r\nKammaren biföll utskottets förslag.</pre><pre>SkU6 Avtal mellan Sverige och Norge om beskatt-\r\nningen vid byggande, underhåll och drift av den\r\nnya Svinesundsförbindelsen\r\nKammaren biföll utskottets förslag.</pre><pre>SkU1 Anslagen till skatteförvaltningen, Tullverket\r\noch kronofogdemyndigheterna, m.m.\r\nPunkt 2 (Tullnärvaro vid flygplatser)\r\n1. utskottet\r\n2. res. 1 (kd)\r\nVotering:\r\n268 för utskottet\r\n33 för res. 1\r\n1 avstod\r\n47 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 43 m, 42 fp, 24 v, 17 c, 14 mp\r\nFör res. 1:     3 m, 30 kd\r\nAvstod: 1 v\r\nFrånvarande:    16 s, 9 m, 6 fp, 3 kd, 5 v, 5 c, 3 mp</pre><pre>Punkt 4 (Samverkan i gränskontrollarbetet m.m.)\r\n1. utskottet\r\n2. res. 2 (kd)\r\nVotering:\r\n272 för utskottet\r\n31 för res. 2\r\n46 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 46 m, 42 fp, 24 v, 17 c, 15 mp\r\nFör res. 2:     30 kd, 1 v\r\nFrånvarande:    16 s, 9 m, 6 fp, 3 kd, 5 v, 5 c, 2 mp</pre><pre>Övriga punkter\r\nKammaren biföll utskottets förslag.</pre><pre>SkU2 Vissa mervärdesskattefrågor, m.m.\r\nPunkt 1 (Självkostnadspris som beskattningsunderlag\r\nvid uttag och gemenskapsinterna förvärv)\r\n1. utskottet\r\n2. res. 1 i motsvarande del (m, fp, kd)\r\nVotering:\r\n185 för utskottet\r\n118 för res. 1\r\n46 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 25 v, 17 c, 15 mp\r\nFör res. 1:     46 m, 42 fp, 30 kd\r\nFrånvarande:    16 s, 9 m, 6 fp, 3 kd, 5 v, 5 c, 2 mp</pre><pre>Punkt 2 (Föreläggande att lämna periodisk samman-\r\nställning)\r\n1. utskottet\r\n2. res. 2 i motsvarande del (m, fp, kd, c)\r\nVotering:\r\n168 för utskottet\r\n135 för res. 2\r\n46 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 25 v, 15 mp\r\nFör res. 2:     46 m, 42 fp, 30 kd, 17 c\r\nFrånvarande:    16 s, 9 m, 6 fp, 3 kd, 5 v, 5 c, 2 mp</pre><pre>Punkt 3 (Uppskov med betalning av preliminär skatt\r\nför nystartade företag)\r\n1. utskottet\r\n2. res. 3 (m)\r\n3. res. 4 (fp)\r\n4. res. 6 i motsvarande del (v)\r\nFörberedande votering 1:\r\n44 för res. 4\r\n25 för res. 6\r\n234 avstod\r\n46 frånvarande\r\nKammaren biträdde res. 4.\r\nFörberedande votering 2:\r\n47 för res. 3\r\n43 för res. 4\r\n213 avstod\r\n46 frånvarande\r\nKammaren biträdde res. 3.\r\nHuvudvotering:\r\n144 för utskottet\r\n46 för res. 3\r\n112 avstod\r\n47 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  127 s, 1 v, 1 c, 15 mp\r\nFör res. 3:     46 m\r\nAvstod: 42 fp, 30 kd, 24 v, 16 c\r\nFrånvarande:    17 s, 9 m, 6 fp, 3 kd, 5 v, 5 c, 2 mp</pre><pre>Punkt 4 och 5\r\nKammaren biföll utskottets förslag.</pre><pre>SkU4 Kontroll av postförsändelser\r\nKammaren biföll utskottets förslag.</pre><pre>LU1 Obligatorisk redovisning av sjukfrånvaro\r\n1. utskottet\r\n2. res. (m, fp, kd, c)\r\nVotering:\r\n169 för utskottet\r\n134 för res.\r\n46 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  128 s, 1 fp, 25 v, 15 mp\r\nFör res.:       46 m, 41 fp, 30 kd, 17 c\r\nFrånvarande:    16 s, 9 m, 6 fp, 3 kd, 5 v, 5 c, 2 mp</pre><pre>17 §  (forts. från 15 §) Naturresursfrågor och\r\nvattenrätt (forts. BoU3)</pre><pre>Anf.  190  INGELA THALÉN (s):\r\nHerr talman! Vi som hade möjlighet att delta i de-\r\nbatten före voteringen kunde av det tidigare talare\r\nfrån utskottet sade konstatera att betänkandet handlar\r\nom lite olika perspektiv på vår miljö.\r\nDet handlar om hur vi på bästa sätt ska kunna be-\r\nvara och utveckla känslig miljö samtidigt som vi\r\nupprätthåller en långsiktigt hållbar energiproduktion\r\ngenom att använda vindkraft, vattenkraft och utveckla\r\nbesöksnäringen och det rörliga friluftslivet.\r\nJag vill börja med att kommentera vindkraft för\r\nenergiproduktion. Det är en fråga om både möjlighe-\r\nter och begränsningar. Utgångspunkten är det plane-\r\nringsmål som riksdagen fastställt och på vilket sätt vi\r\nska kunna uppnå det genom att minska konflikter -\r\noch helst undanröja dem - med miljö och annan verk-\r\nsamhet. Utskottets uppfattning, eller i varje fall ut-\r\nskottets majoritets uppfattning, är att det är angeläget\r\natt dessa konflikter löses så att vi kan bidra till både\r\nen god balans i miljön och till kostnadseffektiv och\r\nför konsumenterna prisvänlig energiproduktion.\r\nDet framgår av de olika motionerna att det råder\r\nstora skillnader i synen på vindkraft. Man finner\r\nalltifrån en ganska stark skepsis hos flera moderater\r\ntill nästintill en övertro hos motionärer från Center-\r\npartiet och Miljöpartiet.\r\nVindkraftsanvändning är en väsentlig del av en\r\nhållbar energiproduktion. Trots det går det inte att\r\nblunda för att den också innebär konflikter. För att\r\nlösa dessa konflikter krävs det kunskap och en nog-\r\ngrann planering. Uppföljningen av Vindkraftsutred-\r\nningens förslag pågår, och man kan konstatera att det\r\npå en del områden fortfarande finns åtskilligt att göra.\r\nJag tycker, precis som flera som varit uppe i debatten\r\ntidigare, att det är viktigt att påpeka att man bör lyfta\r\nfram den kunskap som finns i kommunerna, samtidigt\r\nsom riksdag och regering måste ta det samlade ansva-\r\nret för att trygga energiförsörjningen.\r\nSten Lundström tog till exempel upp Energimyn-\r\ndighetens uppdrag att redovisa områden av riksintres-\r\nse för vindkraft och pekade också på Svenska Kraft-\r\nverks förslag. Jag skulle också vilja lyfta fram att när\r\ndet gäller den översiktliga planeringen har länsstyrel-\r\nserna i sin återrapportering för 2002 redovisat vidtag-\r\nna och planerade åtgärder för hur kommuner med\r\ngoda vindenergiresurser ska kunna använda dessa i\r\nsina översiktsplaner.\r\nMargareta Pålsson och Dan Kihlström pekade\r\nprecis som Sten Lundström på Boverkets översyn och\r\nden handbok som är ute på remiss och där man bland\r\nannat behandlar frågor som rör ljudstörningar, skugg-\r\nstörningar och säkerhetsavstånd. Som sagt kommer\r\ndetta att redovisas inom en kort tid.\r\nBoverket har också i uppdrag att redovisa plane-\r\nrings- och beslutsunderlag som visar på de övergri-\r\npande förutsättningarna för storskalig utbyggnad av\r\nvindkraftsanläggningar i havs- och fjällområden. Det\r\nuppdraget ska redovisas den 1 juli 2003.\r\nNaturvårdsverket föreslår i redovisningen av sitt\r\nuppdrag ett tvåårigt undersökningsprogram för mari-\r\nna naturinventeringar och föreslår också forsk-\r\nningsinriktade studier av vindkraftsparkers långsikti-\r\nga effekter på den marina livsmiljön genom till ex-\r\nempel pilotstudier. Dessa förslag övervägs enligt\r\nuppgifter i det pågående arbetet med regleringsbrev.\r\nEn sak som det finns anledning att påpeka - inte\r\nminst med tanke diskussionen om vad som är vackert\r\neller inte vackert - är att Riksantikvarieämbetet har i\r\nuppdrag att beskriva hur vindkraftsanläggningar har\r\ninverkat på kulturmiljöer. Jag tycker också att det\r\nuppdrag som Försvarsmakten har och som gäller\r\nvindkraftens effekter på militära system och som ska\r\nredovisas den 1 augusti är viktigt att nämna i det här\r\nsammanhanget. Till detta ska vi lägga det uppdrag\r\nsom Plan- och bygglagsutredningen har. Där ska man\r\nockså titta på dubbelprövning - hur man ska kunna\r\nsamordna den prövning som i dag sker enligt plan-\r\noch bygglagen med miljöbalken.\r\nUtöver detta som pågår kan det finnas skäl att\r\nockså peka på att det finns anledning att utveckla\r\nplaneringskompetens kring vindkraftsetableringar\r\nmen också att lyfta fram och analysera de risker som\r\nfinns att vindkraften kan störa elektromagnetiska\r\nsignalsystem. Det finns ett behov av - jag tror att det\r\nvar Margareta Pålsson som pekade på det - att beräk-\r\nna antalet driftår ur ett säkerhetsperspektiv, men det\r\nbehövs också hindermarkeringssystem för vindkraft-\r\nverk till havs.\r\nMed denna uppräkning menar jag att det finns\r\nskäl för utskottets ställningstagande. Det pågår ett\r\nordentligt arbete - planerings- och utredningsarbete -\r\nför att både samla kunskap och ange strategier och\r\nriktlinjer. Mot den bakgrunden finns det inte skäl att\r\nta ställning till berörda motioners enskilda yrkanden\r\nnu.\r\nHerr talman! Jag vill också säga något om de frå-\r\ngor som rör vattenreglering och vattendomar. Detta\r\nföranledde ju en hel del replikskiften innan jag fick\r\nmöjlighet att komma upp.\r\nJag vill beröra bland annat kravet på ett moratori-\r\num för utbyggnad av vattenkraft. Man kan lätt få\r\nintrycket att man i dag skulle kunna bygga ut vatten-\r\nkraft i älvarna lite hur som helst, men så är det inte.\r\nMiljöbalken ställer starka krav på vattenverksamhet.\r\nDet förbud som gäller utbyggnad i nationalälvarna\r\noch vissa andra vattenområden och älvsträckor är,\r\nenligt utskottets mening, tillsammans med kraven i\r\nmiljöbalken ett gott skydd på det sätt man förutsatte i\r\nproposition och betänkande från 1992/93.\r\nMan nämner också det arbete som pågår med an-\r\npassning av EU:s vattendirektiv och att det skulle\r\nvara ett av skälen till att man inte skulle behöva infö-\r\nra något moratorium. Jag kan inte se att man av det\r\nskälet skulle behöva göra det. Det kan finnas anled-\r\nning att av andra skäl titta just på hur man arbetar\r\nmed EU:s vattendirektiv, och jag återkommer till det.\r\nI motionerna Bo 287 och 299 lyfter motionärerna\r\nfram behovet av att ompröva äldre vattendomar. Syf-\r\ntet är enligt motionärerna att införa en övre däm-\r\nningsgräns i de fall sådana saknas för att undvika\r\növersvämningar samt ompröva domarna med hänsyn\r\ntagen till behovet av att utveckla bland annat be-\r\nsöksnäringen. I motion 229 påpekas behovet av om-\r\nprövningar av vattendomar för att bevara och åter-\r\nställa känsliga miljöer och biotoper samt underlätta\r\nanläggning av våtmarker.\r\nNär bostadsutskottet behandlade dessa frågor för-\r\nra gången hänvisade utskottet till Miljöbalkskommit-\r\ntén, som i juni i år lämnade ett delbetänkande och ett\r\nprincipbetänkande. Kommittén säger bland annat att\r\ndet generellt sett inte är genom omprövning av vat-\r\ntendomar som översvämningsproblemen kan mildras.\r\nUtredningen föreslår därför inga ändringar av om-\r\nprövningsreglerna.\r\nMen utredningen pekar samtidigt ut ett par frågor\r\nsom kommit fram i utredningsarbetet. Främst pekar\r\nman på att ett av problemen med omprövningar synes\r\nvara resursfrågor. Omprövningarna kräver utredning-\r\nar. Ofta är de omfattande och därmed kostsamma.\r\nLänsstyrelsen som sökande riskerar att även få stå för\r\neventuella sakägares rättegångskostnader. En regle-\r\nringsrättsinnehavare kan genom en omprövning drab-\r\nbas av inskränkningar och behöver därmed också\r\nersättning som ska betalas av det allmänna. Detta,\r\nsäger utredningen, begränsar ytterligare myndighe-\r\nternas utrymme att begära omprövning.\r\nI motionerna MJ 426 yrkande 7, Bo 302 och 303\r\ntar motionärerna upp frågan om vandringsleder för ål,\r\nlax och annan fisk. Utskottet konstaterar att vatten-\r\nregleringen har medfört att det på vissa ställen inte\r\nfinns någon fiskväg förbi vattenkraftverken. Även om\r\ndet finns förbiflöden är det inte ovanligt att fisk ska-\r\ndas vid passagen, och kraftverksinnehavarna är därför\r\ni många fall skyldiga att kompensationsodla fisk som\r\nmärks och sätts ut nedströms kraftverket. Enligt ut-\r\nskottets mening - och detta har flera talare före mig\r\nvarit inne på - bör det finnas förbiflöden vid alla\r\nkraftverk. Det innebär att de utbyggda älvarna i de\r\nfall så erfordras bör förses med lämpliga anordningar\r\nsom laxtrappor och vandringsvägar för till exempel\r\nål. I de fall anordningar för fiskens vandringar inte\r\nfinns anlagda förutsätter tillkomsten av sådana att den\r\nvattendom som reglerar den aktuella vattenkraftan-\r\nläggningen kan omprövas.\r\nDet finns i det här sammanhanget anledning att\r\nkommentera reglerna för omprövning, och utskottet\r\ndiskuterar också detta ingående. När det gäller förut-\r\nsättningen för omprövning till förmån för fisket har\r\nutskottet tidigare pekat på att om det visar sig att de\r\nanordningar som vidtagits eller de villkor som med-\r\ndelats till skydd inte är ändamålsenliga kan det vara\r\ngrund för omprövning. Nu har utskottet under sin\r\nberedning erfarit att det förekommer tillståndsgivna\r\nverksamheter där varken anordningar vidtagits eller\r\nvillkor meddelats. Då kan det ifrågasättas på vilka\r\nrättsliga grunder tillstånd till sådan verksamhet kan\r\nomprövas till förmån för fiske.\r\nUtskottet kan i och för sig inte med den utredning\r\nsom nu finns ta ställning till vilken betydelse detta\r\nskulle ha för fisket. Men under alla förhållanden är\r\ndet otillfredsställande att bestämmelsen kan uppfattas\r\nsom otydlig.\r\nMot den redovisade bakgrunden finns det enligt\r\nutskottets mening anledning att se över frågan om hur\r\nbehovet av förbiflöden i befintliga vattenkraftverk\r\nkan tillgodoses och som en del i detta hur ändamåls-\r\nenliga reglerna för omprövning av vattendomar är i\r\nsammanhanget.\r\nSom Miljöbalksutredningen pekar på i sitt betän-\r\nkande kan förutsättningarna för omprövning komma\r\natt förändras med anledning av Utredning om pröv-\r\nningsordningen för vattenverksamheter som presente-\r\nrades utredningen. Till detta kan läggas att det pågå-\r\nende arbetet med genomförande av EG:s ramdirektiv\r\nför vatten kan komma att medföra att reglerna beträf-\r\nfande omprövning behöver ses över.\r\nUtskottet förutsätter att regeringen utan särskilt\r\ntillkännagivande tar initiativ till en sådan översyn\r\nsom vi här har talat om och att den kan komma att ske\r\ni samband med beredningen av just de frågor som\r\nMiljöbalkskommittén tar upp i sitt betänkande. Mot\r\ndenna bakgrund anser utskottet att förslagen i de\r\nnämnda motionerna är tillgodosedda.\r\nHerr talman! I övrigt vill jag hänvisa till utskottets\r\nbetänkande. Jag yrkar bifall till förslaget i betänkan-\r\ndet och avslag på samtliga reservationer.</pre><pre>Anf.  191  RIGMOR STENMARK (c) re-\r\nplik:\r\nHerr talman! Till skillnad från kärnkraften som el-\r\nförsörjning i Sverige är vindkraften någonting som\r\nhör framtiden till. Det gäller för riksdagen att man är\r\nmed eftersom tekniken går väldigt fort på detta områ-\r\nde. Den är så att säga hästlängder före den byråkrati\r\nsom finns.\r\nJag hoppas att Ingela Thalén tar med sig de syn-\r\npunkter som vi från Centerpartiet har framfört, så att\r\ndet händer någonting inom detta område ganska\r\nsnabbt. Det blir också svårigheter när frågorna ligger\r\nunder olika departement. Det gör till exempel frågan\r\nom vindkraft.\r\nVi har skrivit motioner om att vi vill ha vindkraft-\r\nscentrum på högskolan på Gotland eftersom det där\r\nfinns väldigt mycket kunskap. Vi i bostadsutskottet\r\nvar där under den förra mandatperioden och vi blev\r\nimponerade av det arbete som man gör där. Men det\r\när ett annat utskott som har hand om den delen.\r\nI den debatt som har förts här med så att säga det\r\nnya bostadsutskottet visar det sig att det behövs väl-\r\ndigt mycket av kunskap och information om vind-\r\nkraften. Det hoppas jag att Ingela Thalén tar med sig\r\ntill övriga i den socialdemokratiska gruppen och till\r\nregeringen.</pre><pre>Anf.  192  INGELA THALÉN (s) replik:\r\nHerr talman! Rigmor Stenmark säger att ett av de\r\nstora problemen kring vindkraftsfrågorna är byråkra-\r\ntin. Hon säger också att det måste hända saker snabbt\r\ndärför att vindkraften har framtiden för sig.\r\nI ett annat sammanhang har Rigmor Stenmark i ett\r\nsärskilt yttrande och i en reservation sagt att det är\r\nväldigt viktigt att man säkerställer kommunala veton.\r\nFör mig handlar detta inte om överdriven byrå-\r\nkrati. Och jag hoppas att utskottet ser noggrann kon-\r\ntroll, goda planeringsunderlag, bra inflytande för\r\nkommuner och regioner i planering av utvecklingen\r\nav vindkraft som en säkerhetsåtgärd för att det som vi\r\ngör ska göras på bra sätt och på rätt sätt, så att vi får\r\nupp områden av riksintresse, andra verksamheter och\r\nmiljökonflikter på bordet så att när vi väl placerar\r\nolika enskilda eller grupper av vindkraftverk gör det\r\npå tekniskt och miljömässigt bästa sätt.\r\nÄven om det är flera olika verk och myndigheter\r\nsom har ansvar så har de ju det därför att de har olika\r\nviktiga kompetenser att tillföra.</pre><pre>Anf.  193  RIGMOR STENMARK (c) re-\r\nplik:\r\nHerr talman! Jag tror att vi i mycket är ganska\r\neniga, men vi har så svårt att erkänna det. Jag tycker\r\natt Socialdemokraterna kan ta till sig detta lite grann\r\noch ibland erkänna att andra partier kanske driver på\r\nfrågorna lite bättre.\r\nVi vill faktiskt vara med och hjälpa till på detta\r\nområde och tala om att riksdagens hantering av dessa\r\nfrågor är lite långsam.\r\nBlanda inte ihop det kommunala vetot med vind-\r\nkraften. Det kommunala vetot i detta naturresursbe-\r\ntänkandet handlade om kärnkraftsavfallet och var\r\nnågonstans det ska behandlas. Där är det kommunala\r\nvetot också viktigt. Det behöver inte gå långsamt på\r\ngrund av det.</pre><pre>Anf.  194  INGELA THALÉN (s) replik:\r\nHerr talman! Nej, det behöver absolut inte gå\r\nlångsamt. Men jag tror att det är oerhört viktigt att\r\nalla de perspektiv som vi tycker ska påverka innan vi\r\nfattar långsiktiga beslut, också i de långsiktiga beslut\r\ndär vi har vårt hjärta, finns med innan man slår klub-\r\nban i bordet och fäller avgörandet. Det är det som jag\r\nvill ha sagt.\r\nNär det gäller kammarens arbete är visserligen\r\nden socialdemokratiska gruppen den största, men jag\r\ntror att vi har ett delat ansvar när det gäller kamma-\r\nrarbetet.</pre><pre>Anf.  195  HELENA HILLAR ROSEN-\r\nQVIST (mp) replik:\r\nHerr talman! Jag måste fråga Ingela Thalén lite\r\ngrann om vad hon bygger sin ståndpunkt på att Mil-\r\njöpartiet hyser en övertro på vindkraft och att vi har\r\nskrivit motioner om det. Det låter som om det var en\r\nstörtflod av motioner från Miljöpartiet i denna fråga.\r\nDet finns ett litet yrkande i en näringspolitisk motion,\r\nN348, om att man ska undanröja byråkratiska hinder\r\nför vindkraftsetableringar. Det är det enda såvitt jag\r\nvet. Det kan väl därför knappast vara motionerna som\r\nföranleder detta yttrande från Ingela Thalén.\r\nSåvitt jag förstår är vi rätt ense. Det som Vind-\r\nkraftsutredningen framförde när det gällde vindkraft\r\nvar att man ska undanröja byråkratiska hinder. Jag\r\ntror att vi och åtminstone den socialdemokratiska\r\nregeringen har en ganska stor samsyn när det gäller\r\ndetta, eftersom vi i 121-punktsprogrammet ändå kom\r\növerens om att införa vindkraften. Jag skulle vilja att\r\nIngela Thalén utvecklar denna punkt lite grann.</pre><pre>Anf.  196  INGELA THALÉN (s) replik:\r\nHerr talman! Det gör jag gärna. Skillnaden mellan\r\nformuleringarna i de moderata och folkpartistiska\r\nmotionerna och i till exempel den motion som väck-\r\ntes av Miljöpartiet är väldigt stor.\r\nNär jag säger övertro menar jag att när man har\r\nsitt hjärta i en fråga har man lätt för att glida i väg lite\r\ngrann och glömma bort de konflikter som finns. Jag\r\nhar i mitt anförande varit väldigt tydlig med att säga\r\natt jag tror att det är viktigt att konflikter som finns\r\nlyfts upp på bordet. Jag tycker inte att man ska över-\r\ndriva frågor som har att göra med byråkrati, därför att\r\nbyråkrati handlar om att säkerställa att olika syn-\r\npunkter kommer fram så att man tar hänsyn till dessa\r\ninnan man fattar det avgörande beslutet. Det är därför\r\nsom man också ska vara noga med att synpunkter\r\nfrån samtliga myndigheter, verk, kommuner och\r\nlänsstyrelser som är berörda och den befolkning som\r\när berörd finns med, så att man inte sopar detta under\r\nmattan och kallar det för byråkrati.\r\nJag har ibland i diskussionerna hört att man alltid\r\nkan lösa detta. Det kan man troligtvis. Men då måste\r\nman ta tid på sig att lyssna in myndigheters, verks,\r\nbefolkningens, länsstyrelsers och kommuners syn-\r\npunkter innan man bestämmer sig. Det är det som jag\r\ntycker är viktigt.</pre><pre>Anf.  197  HELENA HILLAR ROSEN-\r\nQVIST (mp) replik:\r\nHerr talman! Absolut. Jag uppehöll mig i mitt an-\r\nförande tidigare mycket vid just dessa motstridiga\r\nintressen mellan miljö och natur.\r\nDe byråkratiska hinder som vi hänvisar till är\r\nmöjligtvis det som man vid översynen av plan- och\r\nbygglagstiftningen ska ta hand om. Den parlamenta-\r\nriska kommittén ska utreda dessa frågor.\r\nVindkraftsutredningen ansåg att hanteringen en-\r\nligt miljöbalken och plan- och bygglagen bör sam-\r\nordnas för att undvika dubbelarbete och begränsad\r\ntidsåtgång och kostnader. Det är vad jag skulle kunna\r\nkalla för byråkrati.\r\nKonflikterna utvecklade jag mycket i mitt anfö-\r\nrande om Ingela Thalén hade lyssnat på det.</pre><pre>Anf.  198  INGELA THALÉN (s) replik:\r\nHerr talman! Om det som Helena Hillar Rosen-\r\nqvist nu talar om, att det handlar om dubbelprövning-\r\nen enligt plan- och bygglagen och miljöbalken, är vi\r\nhelt överens, om det är det som är det byråkratiska\r\nhindret. Jag tror också att vi i stora stycken är helt\r\növerens i övriga frågor. Och jag tror att mitt inled-\r\nningsanförande visar Helena Hillar Rosenqvist att vi\r\nfaktiskt är överens när det gäller vindkraftsfrågor.</pre><pre>Anf.  199  DAN KIHLSTRÖM (kd) replik:\r\nHerr talman! Det är klart att jag, eftersom det är\r\nmin första debatt med bostadsutskottet, lite grann satt\r\noch tänkte på vad samtalet här i dag skulle handla\r\nom. Utifrån betänkandet var min första tanke att det\r\nkanske inte fanns så mycket att diskutera men jag\r\ntycker att vi har haft ett intressant samtal och en in-\r\ntressant diskussion om vindkraften.\r\nIngela Thalén ger här en ganska lång beskrivning\r\nav vad som har hänt och av vad som händer när det\r\ngäller utredningar och de olika myndigheterna. Alla\r\nanser vi väl att det är angeläget att de här frågorna\r\nlöses. Ingela Thalén säger också att riksdag och rege-\r\nring har ett ansvar på området. Som jag lite grann\r\nberörde i mitt huvudanförande finns alltid risken att\r\nvi här kommer på efterkälken, särskilt naturligtvis\r\nregeringen i detta fall. Projektering och utbyggnad\r\npågår för fullt i landet, och många konflikter av det\r\nslag som vi här talar om uppstår överallt.\r\nIngela Thalén säger att hon hoppas på regeringen,\r\natt hon förutsätter att regeringen . I det gemensam-\r\nma brevet från myndigheterna sägs att det är deras\r\navsikt att utveckla samarbetet mellan verken i vind-\r\nkraftsfrågor i enlighet med dem som berörs och att\r\ndet är deras förhoppning att de har stöd i detta från\r\nregeringen och att arbetet kan ske löpande och i en\r\nsamordnad dialog också med berörda departement.\r\nDe pekar alltså själva på hur viktigt detta är.\r\nVad tänker Ingela Thalén göra och ta med sig hä-\r\nrifrån för att påskynda det här arbetet i regering och\r\ndepartement?</pre><pre>Anf.  200  INGELA THALÉN (s) replik:\r\nHerr talman! Det handlar om den ingång som jag\r\nvisade på i mitt huvudanförande, nämligen om att se\r\ntill att de olika redovisade utredningsresultaten när\r\ndessa kommer också omsätts i direktiv och om att\r\ndriva på så att de omsätts i praktiska strategier. Tidi-\r\ngare har en fråga nämnts som vi alla följer och det är\r\nden om handboken, som kan vara ett stöd för kom-\r\nmunerna.\r\nDet är också viktigt att underlagen - som jag pe-\r\nkat på och som jag inte behöver upprepa - när de väl\r\när framme också bereds på ett sådant sätt att de om-\r\nsätts i praktiska styrmedel. Vi är väl allihop väldigt\r\nglada över att de här stora och tunga myndigheterna\r\noch verken samverkar. De känner förmodligen sam-\r\nma sak, nämligen att de har mycket att ge varandra,\r\noch har inget intresse av att dubbelarbeta kring frågor\r\nsom rör just etableringen av vindkraft.\r\nJag är, precis som Dan Kihlström, alldeles ny i\r\nbostadsutskottet, så det är också min första debatt\r\nmed bostadsutskottet. Jag känner ett stort ansvar för\r\natt det bland annat i de här frågorna skyndas på så att\r\nvi får bra underlag. Men än en gång vill jag under-\r\nstryka att det är viktigt att den skyndsamheten inte\r\nleder till att vi så att säga kliver över problem som\r\nsedan biter oss i nacken därför att vi inte redde ut\r\ndem i tid.</pre><pre>Anf.  201  DAN KIHLSTRÖM (kd) replik:\r\nHerr talman! För ett ögonblick skulle man kunna\r\ntro att frågan är alldeles ny. Det gemensamma brevet\r\nfrån myndigheterna är ju ganska nytt men frågan har\r\nfunnits med några år. Ingela Thalén menar att den ska\r\nbehandlas vidare. Det är viktigt att påpeka att det inte\r\nfår bli så att frågan dras i långbänk så att vi under\r\nhela denna mandatperiod håller på med den diskus-\r\nsionen, utan det gäller att Ingela Thalén, med de\r\nkontakter som hon har, kan påverka det hela så att det\r\ngår skyndsamt. Det gäller också det andra ärendet\r\nsom jag tog upp i mitt huvudanförande. Det gäller då\r\nvattenkraftverken och de gamla vattendomarna.\r\nIngela Thalén säger att hon förutsätter att regeringen\r\nvidtar åtgärder till förmån för fisket.\r\nDärför är min fråga: Hur kommer Ingela Thalén\r\nrent praktiskt att göra detta?</pre><pre>Anf.  202  INGELA THALÉN (s) replik:\r\nHerr talman! Får jag återigen poängtera att skynd-\r\nsamhet är viktigt. Men det är också viktigt att den\r\nskyndsamheten paras med kunskap och kompetens.\r\nDet hjälper inte om vi springer förbi ett vetande så att\r\nvi sedan får backa flera hundra meter därför att vi\r\nstartade från helt fel utgångspunkt.\r\nVindkraftsutredningen, som avlämnade sitt betän-\r\nkande år 1999, gav ett antal uppdrag som nu följs upp\r\noch som under kommande år kommer tillbaka i form\r\nav konkreta förslag.\r\nNär det gäller vattenreglerings- och vattendoms-\r\nfrågan tycker jag att den enklaste och absolut smidi-\r\ngaste vägen är att lyfta telefonluren. Innan riksdagen\r\nfattat beslut ska man kanske inte göra det men det har\r\njag i alla fall gjort.</pre><pre>Anf.  203  STEN LUNDSTRÖM (v) replik:\r\nHerr talman! Ingela Thalén talar mycket om att\r\nman ska skynda långsamt och om att man ska skynda\r\nmed nogsamhet. Det tycker jag är ett ganska bra sätt\r\natt arbeta politiskt. Demokratin kräver nämligen en\r\nviss långsamhet och att folk är involverade i beslut.\r\nDärför är det lite förvånande att samma krav på\r\nnogsamhet och försiktighet inte vinner gehör när det\r\ngäller vårt krav på ett moratorium. Vad vi nu talar om\r\när bland annat att det trots allt finns en rad domar\r\nenligt vilka man har rätt att bygga ut vattenkraft och\r\nsom inte ska prövas. Här skulle de naturligtvis om-\r\nfattas av ett moratorium fram tills vi är färdiga med\r\nimplementeringen av EU:s vattendirektiv.\r\nVi har problemet med Gideälv, något som jag all-\r\ndeles nyligen lärt mig. En feltryckning här i kamma-\r\nren har ju kommit att innebära att den här älven inte\r\nlängre är skyddad men än så länge är den outbyggd.\r\nHär finns det också rättigheter att bygga ut kraftverk.\r\nVi vet ju att utredningarna och framför allt EU:s\r\nvattendirektiv kommer att ställa långtgående krav på\r\noss. Dessutom kommer de, om jag förstått det hela\r\nrätt, att ha ett visst mått av retroaktivitet. Det gör att\r\nvi kanske tvingas återställa både en del av det som är\r\ngjort och en del av det som kommer att bli gjort.\r\nDärför finns det väl all anledning i världen att ta till-\r\nfället i akt och stoppa den utbyggnad som nu eventu-\r\nellt är aktuell och att införa ett moratorium fram till\r\ndess att vi har det här på plats. Ett moratorium är ju\r\ninte tänkt att vara i evighet. Det är mycket möjligt att\r\nvi framför allt kan bygga ut vattenkraften genom att\r\nförbättra befintliga anläggningar och annat sådant.\r\nDet är alltså inte fråga om ett idiotstopp som ska\r\nvara i evighet. Men till fram till dess att allt detta är\r\npå plats - allt utredande och alla de kunskaper som vi\r\nska få - finns det kanske anledning att så att säga\r\nskynda långsamt, att skynda under varsamhet, och att\r\ndärmed också säga att ett moratorium vore ganska\r\nrimligt.</pre><pre>Anf.  204  INGELA THALÉN (s) replik:\r\nHerr talman! Jag kan förstå det. Det finns en viss\r\nlogik i det som Sten Lundström säger, och jag har\r\ninget emot själva resonemanget. Dilemmat är bara att\r\nnär man drar ut resonemanget i tangentens riktning\r\noch tittar på detta med moratorium som verktyg blir\r\ndet inte ett verktyg som är väl avvägt i förhållande till\r\nbalansen mellan miljökrav, besöksnäring och annan\r\nverksamhet - insatser till exempel för att bygga lax-\r\ntrappor och vandringsleder för ål. Då får man inte\r\ngöra någonting. På något sätt är det en brist på logik i\r\nkravet på ett moratorium och i kravet på att göra\r\nförändringar och pröva vattendomar som skulle inne-\r\nbära bra naturinsatser och bra insatser för miljön.\r\nEnligt de underhandssamtal som vi har haft med\r\nföreträdare för departementet kommer EU:s ramdi-\r\nrektiv för vatten att innebära väldigt stora åtaganden\r\nför Sverige. Men min och, uppfattar jag, också ut-\r\nskottsmajoritetens tolkning är att detta inte kommer\r\natt vara av den karaktären att verktyget moratorium är\r\ndet som ska användas för att åstadkomma en varsam\r\nförändring framöver. Detta är också skälet till att\r\nutskottsmajoriteten har avstyrkt förslaget om ett mo-\r\nratorium.</pre><pre>Anf.  205  STEN LUNDSTRÖM (v) replik:\r\nHerr talman! Det är i och för sig tacksamt att få\r\nreda på det. I betänkandet kan man nämligen inte se\r\nvarför man över huvud taget avstyrker motionen, som\r\när väldigt styvmoderligt behandlad.\r\nBostadsutskottet finner inte att tillräckliga skäl fö-\r\nreligger för att förespråka v-motionen om ett införan-\r\nde av ett moratorium för vattenkraftsutbyggnad. Det\r\när den enda förklaringen vi får i betänkandet men nu\r\nhar vi fått en annan förklaring.\r\nHerr talman! Bara som ett förtydligande till Ingela\r\nThalén vill jag säga att vårt förslag till moratorium\r\nhandlar om exploatering av vattendrag för vatten-\r\nkraftsutbyggnad. Det är för utbyggnaden av vatten-\r\nkraften som vi vill ha ett moratorium för, inte för att\r\nbygga laxtrappor, vandringsvägar för ålar eller annat\r\nsom kan förbättra miljön, arternas fortbestånd och allt\r\nvad det nu handlar om. Det handlar alltså om att\r\nstoppa utbyggnaden av ytterligare vattenkraft.\r\nEftersom det i dag finns domar som ger rätt att\r\nbygga och eftersom bland annat Gideälv egentligen\r\nnär som helst kan byggas ut - det har man rätt till -\r\nfinns det anledning att säga nej fram till dess att vi är\r\nklara med alla utredningar och med det som EU:s\r\nvattendirektiv innebär.</pre><pre>Anf.  206  INGELA THALÉN (s) replik:\r\nHerr talman! Bortsett från de beslut som redan\r\nfattats och där man har prövat den rättighet som Sten\r\nLundström nämnde, rätten till vattenkraftsutbyggnad\r\ninnehåller miljöbalken de krav som finns i övrigt när\r\ndet gäller prövning. Det är så starka krav att man inte\r\nkan tillåtas att bygga vattenkraft lite hur som helst\r\nutan en prövning. Det är det andra argumentet för att\r\nvi anser att moratorium inte är det bästa verktyget för\r\natt åstadkomma god vattenmiljö och god miljö runt\r\nvåra vattendrag.\r\nDäremot är vi helt överens om det övriga, och jag\r\ntror att vi kommer att vara väl överens om effekterna\r\nav EU:s ramdirektiv för vatten och de övriga resone-\r\nmangen om hur man ska hantera vattenregleringsfrå-\r\ngorna. Det ska leda till att vi är varsamma med både\r\nnaturmiljöerna runt vatten och vattnet i sig i vårt land.</pre><pre>Anf.  207  LARS TYSKLIND (fp) replik:\r\nHerr talman! Jag är ny både i bostadsutskottet och\r\ni riksdagen, om det nu kan vara någon merit i sam-\r\nmanhanget.\r\nJag tänkte ta upp frågan om vindkraften igen. Den\r\notålighet som har påpekats här i dag beror mycket på\r\natt - jag är från västkusten - kommunerna på kusten\r\nhar trycket på sig att ge tillstånd till vindkraft, obero-\r\nende av om det pågår utredningar som kanske kom-\r\nmer till bra resultat.\r\nPåpekandena om skyndsamhet ligger det mycket\r\ni. Utbyggnaden av vindkraft har pågått de senaste 10-\r\n15 åren. Man har i en del kommuner valt att sätta\r\nstopp och invänta alla utredningar, andra har lite\r\nostrukturerat börjat bygga ut. Det fanns att läsa i\r\nGöteborgs-Posten i förra veckan. Det är två fall där\r\nlänsstyrelsen gett tillstånd. I ett fall går regeringen\r\nemot och i ett annat håller man med. I ytterligare ett\r\nfall går man emot länsstyrelsen. Man tycker att den\r\nbeslutande myndigheten känner en stor osäkerhet om\r\ndetta. Därför känns det som att det är mycket angelä-\r\nget att utredningarna verkligen kommer till skott så\r\natt man får tydliga strategier.\r\nSedan har jag inga synpunkter på om vindkraft-\r\nverken är fula eller vackra. Det kan nästan övergå till\r\nreligiöst tänkande. Det här har inte med det att göra,\r\nutan det handlar om att placera dem på rätt ställe och\r\npå rätt villkor. Det är Folkpartiets politik att få fram\r\ndessa krav.</pre><pre>Anf.  208  INGELA THALÉN (s) replik:\r\nHerr talman! Jag sympatiserar med Lars Tysk-\r\nlinds synpunkt, och tycker att det är en bra utgångs-\r\npunkt, att man måste ha respekt för den oro som\r\nfinns. Men jag vill koppla tillbaka till det jag har sagt\r\ntidigare i replikskiften, att man inte löser problemen\r\ngenom att - när man nu är så nära att få ett bra be-\r\nslutsunderlag - rusa i väg, förbi, det kunnande som\r\nkommer att redovisas, till exempel det som ska redo-\r\nvisas den 1 juli och den 1 augusti nästa år och hand-\r\nboken. De är effekter och utslag av att man har ägnat\r\nganska mycket tid åt att just analysera för att komma\r\nfram till ett bra underlag för bra strategier.\r\nJag har också mött när jag varit ute i kommunerna\r\nproblemen med att den ena kommunen släpper fram\r\noch den andra är väldigt återhållsam, och så lever\r\nman ändå i samma region och kastar sina ögon tvärs\r\növer en kommungräns därför att den inte är synlig.\r\nDet är klart att det finns konflikter i att kommunerna\r\nhanterar detta olika. Den återrapportering som läns-\r\nstyrelserna har gjort för 2002 visar att man är på god\r\nväg. Det här kommer jag att återkomma till.\r\nÅterigen med hänvisning till det jag redovisade i\r\nmin inledning är jag övertygad om att det utskottet nu\r\nsäger och naturligtvis också den debatt som vi nu för\r\noch som kommer att läsas noga på departementen, det\r\nvet jag, påverkar helheten till slut.</pre><pre>Anf.  209  LARS TYSKLIND (fp) replik:\r\nHerr talman! Ett annat ämne som har varit uppe i\r\ndag är riksintressen. Det vet vi som bor vid kusten att\r\ndet finns travar av riksintressen som ligger ovanpå\r\nvarandra när det gäller rörligt friluftsliv och natur-\r\nlandskapet. Här kommer även vindkraften in som\r\nriksintresse. Jag tror att det är väldigt viktigt att man\r\nverkligen kommer till skott med det så att man kan\r\nväga detta riksintresse mot de andra riksintressena\r\nvad gäller kustnära lägen, vilket i sig kan vara mycket\r\nkänsligt.</pre><pre>Anf.  210  INGELA THALÉN (s) replik:\r\nHerr talman! Jag har ingen annan uppfattning än\r\nLars Tysklind på den punkten.</pre><pre>Anf.  211  KENTH HÖGSTRÖM (s):\r\nHerr talman! Här har många debattörer annonserat\r\neller vittnat om att de var nya i bostadsutskottet. Ändå\r\nåstadkom dessa nya ledamöter med de gamla en ut-\r\nomordentligt intressant debatt. Jag tillhör inte ens\r\nutskottet, och för mig är det första gången jag deltar i\r\nen debatt som har bäring på bostadsutskottet. Jag\r\nborde egentligen hålla mig borta från åtminstone de\r\ndelar av bostadsutskottet som har med fastigheter att\r\ngöra, eftersom jag civilt bedriver sådan verksamhet.\r\nMen två av mina motioner, som jag inte trodde\r\nskulle hamna i bostadsutskottet, har hamnat där. Det\r\ngäller vattenreglering, och det gäller fiskevårdsavgif-\r\nterna till Fiskeriverket. Då blir jag väldigt intresserad,\r\nför det är andra gången bostadsutskottet har hanterat\r\nden fråga som tas upp i den första motionen, den som\r\nhandlar om dämningsgränser för vattenreglerföretag.\r\nJag påpekar som ett exempel att i våra stora Dellen-\r\nsjöar, 132 kvadratkilometer stor vattenyta i norra\r\nHälsingland, saknas en övre dämningsgräns.\r\nFörra gången åstadkom bostadsutskottet notering-\r\nen att man inväntade den utredning som man nu hän-\r\nvisar till, den om miljöbalken, Miljöbalkskommittén,\r\noch det delbetänkande som lades fram i år. Därför är\r\njag väldigt nyfiken på varför utskottet skriver på\r\nföljande sätt:\r\n\"Utskottet finner inte tillräckliga skäl för att nu\r\nställa sig bakom förslag som syftar till ändring av\r\nnuvarande regler för omprövning.\" Ordet \"nu\", detta\r\nadverb, borde penetreras på djupet därför att det åter-\r\nkommer nämligen i svaret på den andra motion som\r\njag har, den som handlar om fiskeavgifterna från\r\nvattendomarna till Fiskeriverket, som uppenbarligen\r\nhar det svårt att regionalisera de pengarna. Då skriver\r\nman så här i bostadsutskottet:\r\n\"Utskottet finner mot den ovan redovisade bak-\r\ngrunden inte tillräckliga skäl för att nu gå motionären\r\ntill mötes och avstyrker motionen.\"\r\nDet här lilla ordet \"nu\" antyder naturligtvis att ut-\r\nskottet framdeles kan fatta annat beslut. Det är till\r\nexempel att ta initiativ i frågan eller att gå motionären\r\ntill mötes eller att åstadkomma någon stor publik\r\nhearing. Jag är väldigt nyfiken, herr talman, på vad\r\nutskottet avser. Naturligtvis hoppas att jag att få ett\r\nsvar av den utomordentliga företrädaren Ingela\r\nThalén. Begreppet \"nu\" rymmer nämligen exakt det\r\njag säger: en möjlighet att så småningom, i morgon\r\neller i övermorgon, göra en annan bedömning.\r\nDå frågar jag mig: Vilken grund ska då fram?\r\nVilka nya fakta ska då fram för att man ska göra en\r\nannan bedömning? Var ligger frågan just nu? Ligger\r\nden i Regeringskansliet, eller ligger den i någon ny\r\nkommitté?\r\nIngela Thalén sade i sitt anförande någonting som\r\njag inte kan utläsa av utskottstexten och som gör mig\r\nlite nyfiken. Hon pratade om en utredning om pröv-\r\nningsordningen. Vad är det för utredning? Den är jag\r\nväldigt nyfiken på att få ta del av.\r\nAnledningen till detta är följande. Låt oss ta Del-\r\nlensjöarna som ett exempel. De har varit drabbade vid\r\ntvå tillfällen under de senaste fem åren av mycket\r\nkraftiga översvämningar. Denna vattenreservoar\r\nrymmer normalt sett 4 miljarder kubikmeter vatten.\r\nEn meters höjning av det som kan kallas normalvat-\r\ntenstånd betraktas inte enligt regleringen som övre\r\ndämningsgräns, det kan gå upp ytterligare.\r\nEn meter ovanpå normalvattenståndet innebär 132\r\nmiljoner kubikmeter vatten som ska transporteras ut i\r\nsjösystemet genom en trång passage som inte klarar\r\natt svälja mer än maximalt 60-70 kubikmeter i se-\r\nkunden. Det tar alltså ungefär 30 dygn att bara tömma\r\ndet överloppsvatten som finns. Skulle man öka på\r\nutflödet skulle det orsaka stora översvämningar ned-\r\nströms. Då kan man fundera över varför sådana iakt-\r\ntagelser inte skulle kunna leda till revisioner av vat-\r\ntendomar, det vill säga omprövningar.\r\nJo, säger man i Miljöbalkskommittén, det kan det\r\nmycket väl göra, det är bara det att det kostar pengar.\r\nLänsstyrelsen, Kammarkollegiet eller någon annan\r\nmåste då finansiera mycket kostsamma utredningar.\r\nDet gör mig bekymrad därför att det andra förhållan-\r\ndet, att inte ha någon övre dämningsgräns, kostar\r\nännu mer pengar.</pre><pre>Anf.  212  INGELA THALÉN (s) replik:\r\nHerr talman! Jag vill säga samma sak till Kenth\r\nHögström som jag sade i min inledning, att i sitt be-\r\ntänkande pekar Miljöbalksutredningen på att man\r\nanser att det bör göras en utredning om en prövnings-\r\nordning för vattenverksamhet. Det är en av orsakerna\r\ntill att man skriver \"nu\". Såvitt jag känner till finns\r\ninte den utredningen ännu.\r\nEn annan sak som möjligtvis kommer att påverka\r\nhela situationen beror på hur man ska tolka EU:s\r\nramdirektiv för vatten och på vilket sätt EU kommer\r\natt kunna påverka möjligheten till omprövning när det\r\ngäller den här typen av vattendomar.\r\nSedan sade Kenth Högström själv - vilket är vik-\r\ntigt att påpeka och som också Miljöbalksutredningen\r\nlyfte fram - att det som regeringen måste se över och\r\ndiskutera innan man lägger fram någon typ av förslag\r\när just resursfrågan och kostnadsperspektivet. Dessa\r\naspekter har inte utskottet diskuterat eftersom det är\r\nen helt annan typ av fråga. Men jag vill ta upp frågan\r\ndärför att den har stor effekt på bedömningen av\r\nomprövningsinstrumentet när det gäller vattendomar.</pre><pre>Anf.  213  KENTH HÖGSTRÖM (s) replik:\r\nHerr talman! Jag är mycket tacksam över det svar\r\nsom Ingela nu gav. Jag kunde inte utläsa vare sig i\r\nbetänkandet eller i någon annan text som jag tidigare\r\nhar haft tillgång till att utredningen om prövningsord-\r\nningen skulle tillsättas. Jag uppfattade Ingela Thalén\r\nsom att den utredningen var på gång. Men uppenbar-\r\nligen finns det ett förslag som skvalpar någonstans, så\r\ndet kanske blir en utredning.\r\nDå är min fundering följande. Om nu den utred-\r\nningen inte kommer i gång och EU:s ramdirektiv\r\ninnebär någon ändring av den nuvarande ordningen i\r\nSverige, har vi då mer pengar? Har vi då mer resurser\r\natt tillsätta för olika typer av undersökningar? Alltså\r\nhar detta kokat ned till en resursfråga. Då är frågan\r\nvilket utskott blir det som ska vara handläggande.\r\nDet är ju ni som har att behandla frågan. Ni tycker\r\negentligen - det är jag helt övertygad om - att motio-\r\nnens syften är alldeles korrekta, nämligen att alla\r\nvattendomar bör vara försedda med en övre däm-\r\nningsgräns. Jag är helt övertygat om att det är vad ni\r\nanser. Så är lagen utformad i dag. Men det kostar\r\nalltså pengar att göra en revision, en omprövning.\r\nDå är frågan: Hur förfar man för att belysa detta\r\nförhållande som inte bara drabbar bara den trakt som\r\njag bor i utan som drabbar många andra trakter där\r\ngamla vattendomar spökar? Hur gör man för att foku-\r\nsera på att denna tingens ordning inte är acceptabel\r\nför vare sig de närboende eller för dem som bedriver\r\nverksamheter i närheten av dessa vattendrag?</pre><pre>Anf.  214  RIGMOR STENMARK (c) re-\r\nplik:\r\nHerr talman! Kenth Högströms inlägg aktualiserar\r\ntvå saker, dels själva sakfrågan där jag delar hans\r\nuppfattning, dels hur man som enskild ledamot blir\r\nbehandlad när man skriver en motion.\r\nIbland resonerar man i utskotten, i kammaren, i\r\nordförandekonferenser och liknande om på vilket sätt\r\nriksdagen ska förändras för att det ska kännas mer\r\nmeningsfullt för enskilda ledamöter att väcka motio-\r\nner. Jag tycker då att utskotten någon gång borde\r\nkunna bryta mönstret och tillstyrka en motion, särskilt\r\nom ytterligare sakskäl kommer till.\r\nJag vill bara skicka med detta till alla berörda i\r\ndenna kammare.</pre><pre>Anf.  215  KENTH HÖGSTRÖM (s) replik:\r\nHerr talman! Nu tillhör inte jag dem som gnäller\r\növer motionsbehandlingen i riksdagen. Under de fyra\r\nföregående åren har jag vid fyra tillfällen noterat att\r\njag har fått igenom motioner. Det tycker jag är sensa-\r\ntionellt, och jag är mycket glad över det. Några mo-\r\ntioner har också blivit bra behandlade.\r\nMen det intressanta i det här sammanhanget är att\r\nbehandlingen skiljer sig från föregående år. Det har\r\nkommit nya fakta på bordet, och man hänvisar till en\r\nkommitté som har lagt fram ett delbetänkande. Men\r\ndå formulerar man sig lite knepigt, och denna\r\nknepighet vill jag ha protokollförd och skicka med till\r\nbostadsutskottet.\r\nMan säger att det inte finns tillräckliga skäl nu.\r\nDå har man ju också sagt att det kan komma att fin-\r\nnas nya skäl.\r\nJag vill citera en mening ur utskottets betänkande,\r\nden mening som Sten Lundström läste upp och som\r\njag naturligtvis instämmer i. Det står så här: \"Enligt\r\nutskottets mening bör det finnas förbiflöde vid alla\r\nkraftverk. Det innebär att de utbyggda älvarna i de\r\nfall där det så erfordras bör förses med lämpliga an-\r\nordningar som laxtrappor och vandringsvägar för ål.\"\r\nUtmärkt, men hur ska detta \"bör\" genomföras? Be-\r\nhövs det en ny utredning? Behövs det något initiativ\r\nfrån utskottet, eller vad är det som behövs? Vi är alla\r\nbesjälade av att detta genomförs, åtminstone vi som\r\när väldigt intresserade av fiske, som den andra motio-\r\nnen handlar om.\r\nJag vill peka på en ytterligare sak. På s. 14 i be-\r\ntänkandet behandlas motion 316. Man säger att i den\r\nmotionen tas vattenregleringsmedlen upp och att det\r\nföreslås att frågorna bör hanteras lokalt. Nej, jag har\r\ninte skrivit i motionen att de ska hanteras lokalt. Där-\r\nemot har jag skrivit att det regionala inflytandet bör\r\nöka. Länsstyrelsen bör kunna få en större del av vat-\r\ntenregleringsmedlen. Eftersom utskottet säger att det\r\ninte nu går att tillgodose detta är jag mycket nyfiken\r\npå vad som komma skall.</pre><pre>Anf.  216  HANS STENBERG (s):\r\nHerr talman! Eftersom jag är en av ledamöterna i\r\nMiljöbalkskommittén är det naturligtvis lite frestande\r\natt kasta sig in i den föregående debatten. Men jag\r\nska avstå från det och hålla mig till att tala om de\r\nmotioner som jag själv har skrivit och som kommittén\r\nhar behandlat.\r\nJag vill börja med att tacka utskottet för de myck-\r\net positiva skrivningarna om mina motioner om vand-\r\nringsvägar för lax och ål. Jag hoppas verkligen att\r\nregeringen nu i det beredningsarbete som ska göras\r\nkommer fram till förslag som gör att man kommer till\r\nrätta med dagens situation.\r\nJag är själv uppvuxen i närheten av Ljungan, som\r\när en väldigt hårt reglerad älv, och jag har under min\r\nlivstid kunnat se hur både lax- och ålstammen i prin-\r\ncip har utplånats ovanför kraftsverksdammarna. Det\r\när stora värden som har gått förlorade ekonomiskt,\r\nmen framför allt när det gäller livskvaliteten för de\r\nmänniskor som bor längs älvdalarna.\r\nUtbyggnaden av vattenkraften har varit oerhört\r\nvärdefull för utveckling och välfärd i det här landet.\r\nMen den har också haft negativa miljökonsekvenser,\r\neftersom de vattenkraftsutbyggnader som gjordes\r\ntidigt inte tog någon som helst hänsyn till miljöef-\r\nfekterna.\r\nSamma sak kan man säga när det gäller de in-\r\ndustriutbyggnader som gjordes i början av 1900-talet.\r\nMen när det gäller industrin har oerhört mycket gjorts\r\nför att komma till rätta med miljöproblemen. Tyvärr\r\nhar man inte haft samma goda utveckling när det\r\ngäller vattenkraften, utan väldigt lite har skett när det\r\ngäller gamla vattenkraftverk.\r\nDärför känns det väldigt positivt med den be-\r\nhandling som mina motioner har fått. Jag hoppas\r\nverkligen att regeringen i beredningsarbetet kommer\r\nfram till förslag som gör att man verkligen får funge-\r\nrande vandringsvägar för lax, ål och annan fisk förbi\r\nvattenkraftsstammarna.\r\nI ett modernt samhälle måste det gå att kombinera\r\nen effektiv elproduktion i vattenkraftverk med ekolo-\r\ngisk mångfald och livskraftiga fiskbestånd.</pre><pre>Anf.  217  KARIN SVENSSON SMITH (v):\r\nHerr talman! Jag vill yrka bifall till reservation nr\r\n9 i betänkandet. Den handlar om gamla vattendomar\r\noch att de behöver omprövas. Och varför det? Ja, det\r\när en rätt hög målsättning som finns i den miljö-\r\nmålsproposition som är antagen här i riksdagen. Det\r\när 12 000 nya hektar som ska bildas och nya återska-\r\npas med våtmarker fram till år 2010, och 5 000 av\r\ndem ligger i Skåne. Varför är det så stor andel i Skå-\r\nne? Det finns två skäl till det.\r\nDet ena handlar om att där har omvandlingen varit\r\nstörst tidigare. På grund av det moderna jordbruket\r\ndikar man ut mycket av de våtmarker som fanns tidi-\r\ngare. Det andra motivet handlar om att man måste\r\nförsöka fälla kväve för att minska den övergödning\r\nsom drabbar vatten runt kusten. Därav den här mål-\r\nsättningen. Är det så att man inte lyckas med det\r\nmåste man hitta ett annat sätt att fälla kväve, en kraf-\r\ntig höjning av handelsgödselskatten eller annat. Det\r\när åtgärder som inte är alldeles enkla att vidta, även\r\nom jag har stor förståelse för dem.\r\nDet har talats tidigare i den här kammaren om vad\r\nsom är vackert och vad som är fult, och det här med\r\nvåtmarker handlar faktiskt också om en estetisk as-\r\npekt. I dag kunde vi i tidningarna se tolv storkungar\r\nsom ska utplanteras i Skåne. Jag vet inte om det är\r\nnågon som tycker att storken är ful. Själv tycker jag\r\natt den är väldigt vacker. Ännu vackrare tycker jag att\r\ndet är med storspovar, som håller på att återkomma\r\ntill Skåne på grund av våtmarkerna. De finns där just\r\nbara på grund av att man har återskapat våtmarker.\r\nDe nyskapade våtmarkerna är en förutsättning för att\r\nman ska lyckas med storkprojektet och de andra pro-\r\njekten som syftar till att öka den biologiska mångfal-\r\nden i regionen.\r\nMiljömålen när det gäller våtmarkerna är lite an-\r\nnorlunda än de andra miljömålen. Många andra mil-\r\njömål är svåra att genomföra därför att man inte har\r\ntillräckligt stora ekonomiska resurser. Men det är\r\nfaktiskt inte det som är det avgörande hindret när det\r\ngäller våtmarkerna här, utan det är de gamla vatten-\r\ndomarna.\r\nUtskottet redovisar i sitt betänkande en lagändring\r\nsom från den 1 juli i år gör det möjligt för kommuner\r\noch länsstyrelser att begära omprövning av miljömå-\r\nlen. Men precis som Ingela Thalén tidigare redovisa-\r\nde noterar Miljöbalkskommittén att ett hinder i sam-\r\nmanhanget kan vara att det kostar, eftersom man då\r\nmåste betala målsägarens juridiska biträden.\r\nTänk er in i situationen att en kommun önskar att\r\ngöra något kraftfullt för den biologiska mångfalden\r\noch för att minska övergödningen och att man har\r\nbegränsade ekonomiska resurser. Ja, då är det nog\r\ntyvärr så att flera av de våtmarker som tidigare har\r\nplanerats inte kommer att bli av eller kommer att\r\nanläggas på fel ställen där de gör mindre nytta ur\r\nkvävefällningssynpunkt, och de kanske inte passar så\r\nbra in i landskapet som de skulle kunnat göra om man\r\nanvänt sig av att utvidga befintliga våtmarker.\r\nDärför är mitt motiv för att vidhålla den här reser-\r\nvationen att jag tror att det skulle vara   större möjlig-\r\nheter för kommunerna att ta hand om naturen och\r\nleva upp till den målsättning som vi har beslutat om\r\noch, i det här fallet,  mindre möjligheter för privata\r\nmarkägare att motsätta sig de miljöåtgärder som vi\r\nbehöver för att klara att uppfylla de miljömål som vi\r\nvarit överens om i den här kammaren tidigare.</pre><pre>Överläggningen var härmed avslutad.\r\n(Beslut skulle fattas den 10 december.)</pre><pre>18 §  Bordläggning</pre><pre>Anmäldes och bordlades\r\nFörsvarsutskottets betänkande\r\n2002/03:FöU1 Försvar och beredskap mot sårbarhet -\r\nbudget för år 2003</pre><pre>Finansutskottets betänkande\r\n2002/03:FiU8 Det europeiska valutasamarbetet</pre><pre>19 §  Anmälan om interpellationer</pre><pre>Anmäldes att följande interpellationer framställts</pre><pre>den 5 december</pre><pre>2002/03:79 av Sonja Fransson (s) till utbildningsmi-\r\nnister Thomas Östros\r\nKorttidsstudiestöd\r\n2002/03:80 av Marietta de Pourbaix-Lundin (m) till\r\njustitieminister Thomas Bodström\r\nAnsvaret för offren för trafficking\r\n2002/03:81 av Inger René (m) till justitieminister\r\nThomas Bodström\r\nTillfälliga uppehållstillstånd</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 10 december.</pre><pre>20 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 5 december</pre><pre>2002/03:237 av Lars Ohly (v) till statsminister Göran\r\nPersson\r\nHanteringen av Turkiets kandidatur till EU\r\n2002/03:238 av Cecilia Nilsson Wigström (fp) till\r\nutbildningsminister Thomas Östros\r\nSkolverkets nya organisation\r\n2002/03:239 av Torsten Lindström (kd) till utbild-\r\nningsminister Thomas Östros\r\nGigasunet\r\n2002/03:240 av Torkild Strandberg (fp) till justitie-\r\nminister Thomas Bodström\r\nFlygsäkerhet och polisresurser\r\n2002/03:241 av Kenneth Johansson (c) till justitiemi-\r\nnister Thomas Bodström\r\nErsättning till advokater\r\n2002/03:242 av Runar Patriksson (fp) till statsrådet\r\nJan O Karlsson\r\nBarnets bästa i utlänningslagen\r\n2002/03:243 av Yilmaz Kerimo (s) till statsrådet Jan\r\nO Karlsson\r\nBoende för flyktingar\r\n2002/03:244 av Maria Larsson (kd) till statsrådet\r\nHans Karlsson\r\nOffentligt tillfälligt arbete\r\n2002/03:245 av Rossana Dinamarca (v) till statsrådet\r\nUlrica Messing\r\nUtbyggnad av riksväg 45 och järnväg\r\n2002/03:246 av Eva Flyborg (fp) till näringsminister\r\nLeif Pagrotsky\r\nEltillgång\r\n2002/03:247 av Michael Hagberg (s) till näringsmi-\r\nnister Leif Pagrotsky\r\nKommun- och landstingsägda företag\r\n2002/03:248 av Björn Hamilton (m) till jordbruksmi-\r\nnister Ann-Christin Nykvist\r\nÅtgärder mot det globala sockeröverskottet\r\n2002/03:249 av Eva Arvidsson (s) till statsrådet Lena\r\nHallengren\r\nSkolor och förskolor i skärgården\r\n2002/03:250 av Torkild Strandberg (fp) till socialmi-\r\nnister Lars Engqvist\r\nGränsöverskridande vård i EU\r\n2002/03:251 av Lena Ek (c) till statsrådet Jan O\r\nKarlsson\r\nMisshandlade kvinnor som söker uppehållstillstånd</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 10 december.</pre><pre>21 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 3 december</pre><pre>2002/03:184 av Anita Sidén (m) till justitieminister\r\nThomas Bodström\r\nUtvecklingen inom kriminalvården</pre><pre>den 4 december</pre><pre>2002/03:181 av Marie Wahlgren (fp) till finansmi-\r\nnister Bosse Ringholm\r\nMänniskor som arbetar på båda sidor av Öresund\r\n2002/03:183 av Rosita Runegrund (kd) till statsrådet\r\nMona Sahlin\r\nSkattebefrielse för stiftelser\r\n2002/03:203 av Mats Berglind (s) till näringsminister\r\nLeif Pagrotsky\r\nElräkningar\r\n2002/03:204 av Claes-Göran Brandin (s) till nä-\r\nringsminister Leif Pagrotsky\r\nUtvärdering av privatiseringar\r\n2002/03:210 av Johan Linander (c) till miljöminister\r\nLena Sommestad\r\nStraffen för miljöbrott till havs\r\n2002/03:214 av Annelie Enochson (kd) till närings-\r\nminister Leif Pagrotsky\r\nAvgift för 90-konto</pre><pre>den 5 december</pre><pre>2002/03:191 av Torsten Lindström (kd) till justitie-\r\nminister Thomas Bodström\r\nPolismyndigheter över flera län\r\n2002/03:196 av Catharina Elmsäter-Svärd (m) till\r\njustitieminister Thomas Bodström\r\nVåld i hederns namn\r\n2002/03:207 av Agneta Ringman (s) till utrikesmi-\r\nnister Anna Lindh\r\nKvinnors situation i Nigeria\r\n2002/03:212 av Anita Sidén (m) till justitieminister\r\nThomas Bodström\r\nVård av ungdomsbrottslingar</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 10 december.</pre><pre>22 §  Kammaren åtskildes kl. 18.14.</pre><pre>\r\nFörhandlingarna leddes\r\nav talmannen från sammanträdets början till och med\r\n10 § anf. 35 (delvis),\r\nav tredje vice talmannen därefter till ajourneringen\r\nkl. 13.53,\r\nav förste vice talmannen därefter till och med 15 §\r\nanf. 169 (delvis) och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}