{"dokumentstatus":{"dokument":{"hangar_id":"2348180","dok_id":"GQ097","rm":"2002/03","beteckning":"7","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"7","slutnummer":"0","datum":"2002-10-17 00:00:00","systemdatum":"2010-09-01 21:01:14","publicerad":"2002-10-17 00:00:00","titel":"Riksdagens snabbprotokoll 2002/03:7 Torsdagen den 17 oktober","subtitel":null,"status":null,"htmlformat":null,"relaterat_id":null,"source":"webbnav","sourceid":null,"dokument_url_text":"http://data.riksdagen.se/dokument/GQ097/text","dokument_url_html":"http://data.riksdagen.se/dokument/GQ097","dokumentstatus_url_xml":"http://data.riksdagen.se/dokumentstatus/GQ097","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2002/03:7</div>\r\n<div class=\"sidhuvud_datum\">Torsdagen den 17 oktober</div>\r\n<div class=\"sidhuvud_klockslag\">Kl. 12.00 - 12.22</div>\r\n<hr class=\"sidhuvud_linje\">\r\n<pre>14.00 - 15.00</pre><pre>Det justerade protokollet beräknas utkomma om 3 veckor</pre><pre>----------------------------------------------------------------------</pre><pre>1 §  Justering av protokoll</pre><pre>Justerades protokollet för den 10 oktober.\r\n2 §  Anmälan om förändring i regeringens\r\nsammansättning</pre><pre>Från statsminister Göran Persson hade följande\r\nskrivelse inkommit:</pre><pre>Till riksdagens talman\r\nFörändring i regeringens sammansättning\r\nJag har i dag med verkan från och med denna dag\r\nentledigat statsrådet och chefen för Näringsdeparte-\r\nmentet Björn Rosengren.\r\nJag har vidare med verkan från och med denna\r\ndag förordnat statsrådet Mona Sahlin att vara chef för\r\nNäringsdepartementet.\r\nStockholm den 15 oktober 2002\r\nGöran Persson</pre><pre>3 §  Återtagande av plats i riksdagen</pre><pre>Andre vice talmannen anmälde att Björn Rosen-\r\ngren (s) återtagit sin plats i riksdagen fr.o.m. tisdagen\r\nden 15 oktober varigenom uppdraget som ersättare\r\nupphört för Lars U Granberg.</pre><pre>4 §  Kompletteringsval till bostadsutskottet</pre><pre>Andre vice talmannen meddelade att Socialdemo-\r\nkraternas riksdagsgrupp på grund av uppkommen\r\nvakans anmält Ingela Thalén (s) som ledamot i bo-\r\nstadsutskottet.</pre><pre>Andre vice talmannen förklarade vald till</pre><pre>ledamot i bostadsutskottet\r\nIngela Thalén (s)</pre><pre>5 §  Svar på interpellation 2002/03:3 om\r\ndriftstörningar</pre><pre>Anf.  1  Näringsminister MONA SAH-\r\nLIN (s):\r\nFru talman! Per Bill har frågat näringsminister\r\nBjörn Rosengren vilka åtgärder han ämnar vidta för\r\natt säkerställa att driftstörningar liknande dem som\r\ninträffade i Uppsalaområdet den 2 oktober i år inte\r\nska upprepas.\r\nAv lätt insedda skäl är det jag som besvarar inter-\r\npellationen.\r\nOnsdagen den 2 oktober uppstod komplikationer i\r\nelnätet samtidigt som två telestationer i Uppsalatrak-\r\nten slogs ut. Det exakta händelseförloppet och even-\r\ntuellt orsakssamband är inte klarlagt ännu. Situatio-\r\nnen som uppstod innebar att 40 000 abonnenters\r\ntelefoner slogs ut i flera timmar och att ytterligare\r\nca 200 000 abonnenter inte kunde ringa annat än\r\nlokalsamtal. Detta medförde flera olyckliga konsek-\r\nvenser, och allvarligast var att många abonnenter inte\r\nkunde nå larmnumret 112. SOS Alarm hanterade den\r\nuppkomna situationen bra och skapade alternativa\r\nkommunikationsvägar tillsammans med berörda\r\nräddningsorgan.\r\nSamhällsutvecklingen har skapat ett allt större be-\r\nroende av telekommunikationer. Med detta följer\r\nockså allt högre krav på att telekommunikationerna\r\nfungerar i händelse av allvarliga störningar.\r\nTelelagen ålägger den som tillhandahåller tele-\r\ntjänster eller nätkapacitet att se till att verksamheten\r\nuppfyller rimliga krav på god funktion och teknisk\r\nsäkerhet. Post- och telestyrelsen (PTS) utövar tillsyn\r\növer operatörerna för att säkerställa att dessa be-\r\nstämmelser i telelagen efterlevs.\r\nEnligt Per Bill pekar preliminära uppgifter på att\r\nden kraftiga störningen hade sitt ursprung i ett kraftfel\r\nhos Skanova, det bolag som ansvarar för driften av\r\nTelias telenät. Skanova har själva tillsatt en utredning\r\nför att klargöra orsakerna till haveriet. Detta beräknas\r\nbli klart till slutet av denna månad och kommer att\r\nske i nära samarbete med PTS.\r\nDet allvarligaste hotet mot telekommunikationer-\r\nna i fred utgörs i dag av långvariga avbrott i landets\r\nelförsörjning. Regeringen belyste detta i propositio-\r\nnen Samhällets säkerhet och beredskap.\r\nRegeringen lägger stor vikt vid behovet av ett ut-\r\nökat samarbete mellan elnätföretag och teleoperatö-\r\nrer. År 2000 uppdrog regeringen åt PTS att redovisa\r\nde åtgärder som myndigheten vidtagit och planerar att\r\nvidta för att telefunktionen ska ha tillgång till en\r\nsäker elförsörjning i kris och krig. Uppdraget redovi-\r\nsades i november förra året. Här framgår att PTS har\r\nutvecklat ett nära samarbete med Affärsverket svens-\r\nka kraftnät och flera dominerande elnätföretag.\r\nDen 1 juli i år skapades ett nytt s.k. samverkan-\r\nsområde, Teknisk infrastruktur. Detta samverkansom-\r\nråde bildades mot bakgrund av det starka inbördes\r\nberoende som finns mellan vissa verksamhetsområ-\r\nden vid såväl planering för som hantering av svåra\r\npåfrestningar på samhället i fred. Härmed skapas\r\nförutsättningar för en ökad samverkan mellan tele-\r\nkommunikationsområdet och elområdet.\r\nRegeringen gav PTS i uppdrag i november förra\r\nåret att bedöma säkerheten i telenäten vid en svår\r\npåfrestning på samhället i fred. På grundval av denna\r\nanalys skulle PTS utreda behovet av lagändringar för\r\natt dels säkerställa att telekommunikationerna kan\r\nfungera i händelse av svåra påfrestningar, dels göra\r\ndet möjligt att ställa krav på en grundläggande säker-\r\nhet i teleinfrastrukturen för att minska konsekvenser-\r\nna av svåra påfrestningar. PTS inkom tidigare i år\r\nmed en utredning innehållande förslag till lagänd-\r\nringar. Utredningen har remitterats och bereds för\r\nnärvarande.\r\nRegeringen har också uppdragit åt PTS att genom-\r\nföra en risk- och sårbarhetsanalys inom telekommu-\r\nnikationsområdet. Utifrån denna ska PTS redovisa en\r\nstrategi för hur arbetet ska bedrivas för att minska\r\nkonsekvenserna av svåra påfrestningar på samhället i\r\nfred och för att öka beredskapen inför höjd beredskap\r\noch krig. Strategin ska avse åren 2003-2005. Upp-\r\ndraget ska slutrapporteras senast den 1 april 2003.\r\nRobusta telekommunikationer bör åstadkommas\r\ngenom ett långsiktigt och metodiskt förebyggande\r\narbete. Genom en kontinuerlig bevakning av behovet\r\nav insatser kommer vi att kunna vidta de åtgärder\r\nsom behövs för att säkerställa robusta och säkra tele-\r\nkommunikationer.</pre><pre>Anf.  2  PER BILL (m):\r\nFru talman! Låt mig inleda med att gratulera Mo-\r\nna Sahlin till det ökade ansvar hon får som departe-\r\nmentschef i Näringsdepartementet.\r\nUnder det senaste året har vi fått flera tydliga och\r\notäcka belysningar av vad ett teleavbrott och ett elav-\r\nbrott kan innebära här i Mälardalen.\r\nVi har sett minst två större elavbrott som har\r\nsläckt hela vår tillväxtmotor i Kista. Det har förstört\r\nmaten för tusentals människor. Det har gjort att invå-\r\nnare har frusit under natten. Det har stängt allt från\r\nsmå företag till stora högteknologiska tillväxtföretag.\r\nOvanpå detta kommer då ett teleavbrott i Uppsala.\r\nNäringsministern beskriver det här på ett sådant sätt\r\natt jag tycker att det andas lite grann en underskatt-\r\nning av allvaret i situationen.\r\nSom uppsalabo kan jag säga att det här är kanske\r\ndet största teleavbrott som vi har haft i Sverige nå-\r\ngonsin när det gäller omfattning.\r\nSOS Alarm slogs ut under lång tid. \"Hesa Fred-\r\nrik\", dvs. den varningssignal som vi normalt bara hör\r\nnågon enstaka gång när den testas, utlöstes skarpt för\r\nförsta gången någonsin i Uppsala. Samtliga 2 500\r\ntrygghetsalarm som Uppsala kommun har slogs ut.\r\nFlygtrafiken på Arlanda drogs ned. Tågtrafiken\r\nförsinkades. Bankomaterna slutade fungera. Dess-\r\nutom fick 200 000-250 000 personer sin tele- och\r\ndatatrafik kraftigt förstörd.\r\nDetta innebar att allt från stora högteknologiska\r\nföretag till små pizzerior drabbades. Pizzeriorna hade\r\ninte längre några kunder som kunde ringa in och köpa\r\npizzor.\r\nNär man då väljer, som ministern gör, att mest\r\npeka på vilka som är ansvariga för vad får jag in-\r\ntrycket att det här inte riktigt är ministerns bord.\r\nFru talman! Ministern pekar på att PTS har ett till-\r\nsynsansvar och att Skanova håller på med en utred-\r\nning i nära samarbete med PTS. Det är säkert bra.\r\nMinistern berättar också att det finns ett samarbete\r\nmellan el- och teleoperatörer och PTS. Det tycks inte\r\nha hjälpt särskilt mycket den senaste tiden. Vidare\r\nberättar ministern om en utredning på PTS som är\r\navslutad och som har remitterats och nu bereds.\r\nJag skulle vilja se mer av det här beröra oss. Är\r\ndet inte så att staten har ett övergripande ansvar över\r\nsamhällets infrastruktur? Oavsett om det är vägar\r\neller järnvägar, tele eller el, har inte staten ett över-\r\ngripande ansvar för att se till att kontrollera de risker\r\nsom finns?\r\nEn mjölkbonde vet att det då och då blåser ned ett\r\nträd på elledningarna och att det slocknar. Om han\r\neller hon klarar av att ha beredskap och köra i gång\r\nett reservaggregat, skulle man då inte kunna tänka sig\r\natt det stora halvstatliga Telia skulle klara av att ha\r\nnågon typ av backup när sådant här händer? Ser nä-\r\nringsministern inte någon typ av ägaransvar, såsom\r\nägare av nästan 70 % av Telia? Har ni inget ansvar\r\ndär? Sedan har jag en sista fråga: När kommer den\r\nhär propositionen, så att vi slipper eller åtminstone\r\nkan ta tag i de stora problem som faktiskt finns or-\r\ndentligt?</pre><pre>Anf.  3  Näringsminister MONA SAH-\r\nLIN (s):\r\nFru talman! Först vill jag verkligen understryka\r\nför Per Bill det som jag tror att han är väl medveten\r\nom, bara genom att läsa svaret. Jag tror inte att vi\r\nbehöver stå här och diskutera om vi tar den här situa-\r\ntionen på allvar, för det gör vi, både Per Bill och jag\r\noch, är jag övertygad om, alla ledamöter både i rege-\r\nringen och i riksdagens kammare. Det är inte så, som\r\nPer Bill påstod, att svaret andas någon form av under-\r\nskattning av frågeställningen. Det tror jag också att\r\nhan är väl medveten om. De senaste åren har både\r\nregeringen och riksdagen vid åtskilliga tillfällen\r\nskärpt allvaret, översynen, tillsynen och metoderna\r\nför att säkerställa att tele- och elnäten såväl i krig som\r\ni fredstid måste kunna säkerställas. Det är det första\r\njag vill betona. Det är verkligen ingen underskattning.\r\nVi kan diskutera länge utan att ändå kunna beskriva\r\nhur beroende vi är, precis som Per Bill uttryckte, som\r\nföretagare, medborgare eller nation av att tele- och\r\nelnäten verkligen fungerar. Jag vill understryka att jag\r\ntycker att den redovisning som gjordes i interpellatio-\r\nnen visar hur mycket som både har hänt och är på\r\ngång inom detta område.\r\nJag vill också, apropå det som Per Bill avslutade\r\nmed, återigen påminna om att telelagen ställer krav\r\npå dem som tillhandahåller teletjänster eller nätkapa-\r\ncitet. De har ett ansvar för att verksamheten ska kun-\r\nna uppfylla de krav som det handlar om, också när\r\ndet gäller kriser både i fred och i krigstid. Därtill har\r\nstaten ett stort ansvar för att se till att både tillsynen\r\noch ansvaret är högt, att det är centralt och att det\r\nutövas på ett effektivt och bra sätt.\r\nJag vill i det sammanhanget uppmärksamma Per\r\nBill på två saker. Det ena handlar om den fråga som\r\nhan ställde på slutet om propositionen som ska hante-\r\nra PTS förslag om lagändringar. Den ska hanteras\r\nihop med behandlingen av delbetänkandet om lag om\r\nelektronisk kommunikation och kommer att lämnas\r\ntill riksdagen nu i vår för att detta ska kunna träda i\r\nkraft under halvåret därefter. Det är det första beske-\r\ndet. Det jobbar vi hårt med, och det är ett stort och\r\nsvårt och oerhört viktigt område. Proposition kommer\r\nunder våren.\r\nDet andra som jag vill uppmärksamma Per Bill\r\npå, apropå det som han mycket riktigt beskrev som\r\nseriöst och allvarligt, är de effekter som elavbrottet i\r\nTensta hade. Regeringen uppdrog i juni i år åt Affärs-\r\nverket svenska kraftnät att redovisa just fördjupade\r\nanalyser och förslag som handlar om möjligheten att\r\nförstärka elförsörjningen. Det här görs i samband med\r\nKrisberedskapsmyndigheten, och det ska redovisas\r\nden 15 december i år. Det finns alltså redan konkreta\r\nförslag som kommer till kammaren i vår.\r\nDärutöver hoppas jag att både Per Bill och jag och\r\nandra fortsätter att bevaka detta område och ta varje\r\ntillfälle som finns för att säkerställa tele- och elnäten,\r\nsom är så viktiga för Sverige, för både medborgarnas\r\noch företagens skull.</pre><pre>Anf.  4  PER BILL (m):\r\nFru talman! Med de här kompletteringarna blir jag\r\nbetydligt mer positiv. Då finns det ju en klar samsyn\r\npå hur viktigt detta är och på att också staten har ett\r\növergripande ansvar, inte för att man fortfarande\r\nråkar vara den största ägaren i Telia utan därför att\r\nman har ett grundläggande ansvar såsom stat för ett\r\nvisst antal saker, och hit hör den grundläggande in-\r\nfrastrukturen.\r\nJag hoppas att även teleavbrottet i Uppsala kan\r\nhjälpa till, såtillvida att vi faktiskt kan se vad och hur\r\nmånga saker som slogs ut, hur mycket det var som\r\nslutade att fungera. Helt plötsligt slocknade alla TV-\r\napparater, och helt plötsligt slutade också delar av\r\nradarn på Arlanda att fungera. Vi vet ännu inte riktigt\r\nhur detta hängde ihop, om det var rena tillfälligheter\r\neller om det blev följdfel på grund av hur allting sitter\r\nihop.\r\nJag tror att man kan lära sig av varje skada som\r\nsker, och polisen i Uppsala sade redan samma dag\r\nsom detta hände att man utgick från och hoppades att\r\nen haverikommission skulle titta sammantaget på det\r\nsom hade hänt och att det inte bara skulle bli en liten\r\nutredning inom ett dotterföretag till Telia som skulle\r\ntitta på sin lilla bit och säga att man kanske skulle ha\r\nsatt en sladd här i stället eller kanske haft ett reser-\r\nvaggregat där eller någonting sådant - man skulle se\r\ntill helheten. Det är ju lite av statens uppgift i detta,\r\ninte bara som storägare av Telia.\r\nDet är också bra att propositionen nu är på väg.\r\nOch man kan ju ändå säga att vi har lärt oss en liten\r\nsak utöver att det är bra med privatiseringar. Det\r\nhandlar om den lilla historien om att vi faktiskt fick\r\npolis och brandmyndigheter att fungera riktigt hyfsat\r\ni Uppsala efter bara någon timme. De sprang nämli-\r\ngen iväg och köpte kontantkort från Europolitan och\r\nComviq därför att deras nät inte var utslagna. Då\r\nkunde de sätta in de här kontantkorten i stället för\r\nsina Teliakort, och därmed kunde vi mycket snabbare\r\nfå kommunikation åtminstone med polis och brand-\r\nmyndigheter. Det här visar väl på någonting förutom\r\nalla andra goda effekter som privatiseringar faktiskt\r\nhar, som konkurrens och mångfald, som jag så ofta\r\nhar stått här i kammaren och pratat om. Även ur ren\r\nsäkerhetssynpunkt kan det vara bra att inte lägga alla\r\nägg i en korg.</pre><pre>Anf.  5  Näringsminister MONA SAH-\r\nLIN (s):\r\nFru talman! Det var ju positivt att Per Bill blev\r\nmer positiv efter min första replik. Jag får se om han\r\nkan bli ännu mer positiv efter denna replik.\r\nJag tycker att det var, för att uttrycka mig milt, att\r\ngå lite väl långt att plötsligt hylla privatiseringarna\r\nmitt uppe i denna diskussion, men det kan vi kanske\r\nlämna till en annan debatt. Däremot tycker jag att det\r\när riktigt och också viktigt att nämna det som Per Bill\r\nvar inne på om att observera, lära av och dra slutsat-\r\nser av händelsen i Uppsala. Det handlar inte om att,\r\nsom han uttryckte det, ett litet företag ska göra en\r\nliten utredning och flytta på någon kontakt och sladd,\r\nutan det handlar verkligen om att Skanova tillsam-\r\nmans med PTS gör denna översyn. Och PTS är sedan\r\nmed och drar de här slutsatserna. Jag tror att det är\r\nviktigt att lära av de här händelserna och också att,\r\nsom Per Bill gjorde, berömma många av de insatser\r\nsom gjordes i Uppsala under de här timmarna - det\r\nställer jag gärna upp på. Det handlar om hur SOS\r\nAlarm kämpade på för att hitta andra utvägar och\r\nockså om hur polis och brandmyndigheter uppträdde i\r\nUppsala. Det var alldeles utmärkt. Det har vi säkert\r\nockså mycket att lära av.\r\nDäremot vill jag rätta Per Bill på en punkt. Han\r\nsade att alla TV-apparater slogs ut och inte fungerade.\r\nSå var det inte eftersom Teracoms sändningar inte\r\nberördes. Däremot påverkades de kabelabonnenter\r\nsom hade Comhem-abonnemang. De hör ju just till\r\nSkanova, och de påverkades, så vi kanske kan ta en\r\ndiskussion om privatiseringar. Men jag ska inte vara\r\nfullt så naiv; det är allvarligt nog det som skedde.\r\nJag vill avsluta med att säga att jag eller den som\r\nkommer att vara näringsminister självfallet kommer\r\natt få anledning att titta mycket noga på detta, följa\r\ndet nära, och gärna återkommer i diskussioner med\r\nPer Bill ifråga om vi har lärt oss tillräckligt och om vi\r\nhar åtgärder så att det räcker.</pre><pre>Anf.  6  PER BILL (m):\r\nFru talman! Man lär sig så länge man lever. Det är\r\nfantastiskt att det kommit någonting gott ur Ulvskogs\r\ndigital-TV-satsning. Det visar åtminstone att det den\r\nhär gången var några TV-apparater i Uppsala som\r\nfungerade. Det är ju inte så många tusen som har köpt\r\ncensurboxen. Lite gott har det kommit ur detta.\r\nLåt mig avsluta seriöst. Det är viktigt att så många\r\nsom möjligt kan ta del av resultaten från dessa have-\r\nrikommissioner, eller vad vi ska kalla dem. Det vore\r\nkanske en god idé att anordna en hearing. Varför inte\r\nhär i riksdagen? Nya talmän brukar alltid prata om\r\nbetydelsen av att viktiga beslut diskuteras och fattas\r\nhär i kammaren eller åtminstone i huset. Det vore\r\nkanske bra att ha en ordentlig hearing om de samlade\r\nkunskaper som man dragit av de minst tre större inci-\r\ndenter som vi haft i el- och telesystemen under det\r\nsenaste året.</pre><pre>Anf.  7  Näringsminister MONA SAH-\r\nLIN (s):\r\nFru talman! Jag kan inte låta bli att rätta Per Bill\r\npå en punkt. Teracom ansvarar inte bara för digital-\r\nboxarna. I detta fall var utsändningarna i det analoga\r\nnätet, vilka slutsatser man nu vill dra av det.</pre><pre>Överläggningen var härmed avslutad.\r\nAjournering</pre><pre>Kammaren beslutade kl. 12.22 på förslag av andre\r\nvice talmannen att ajournera förhandlingarna till\r\nkl. 14.00 då frågestunden skulle börja.\r\nÅterupptagna förhandlingar</pre><pre>Förhandlingarna återupptogs kl. 14.00.</pre><pre>6 §  Frågestund</pre><pre>Anf.  8  FÖRSTE VICE TALMANNEN:\r\nRegeringen representeras i dag av jordbruksmi-\r\nnister Margareta Winberg, utrikesminister Anna\r\nLindh, statsrådet Jan O Karlsson, socialminister Lars\r\nEngqvist och näringsminister Mona Sahlin.\r\nJordbruksministern besvarar såväl allmänpolitiska\r\nfrågor som frågor inom sitt eget ansvarsområde. Frå-\r\ngor till övriga statsråd förutsätts beröra deras ansvar-\r\nsområden inom regeringen.\r\nJag vill erinra om att en fråga ska vara antingen av\r\növergripande allmänpolitiskt slag eller avse ett ämne\r\nsom faller inom ett av de närvarande statsrådens an-\r\nsvarsområden och avse dennes tjänsteutövning.\r\nJag vill understryka att frågor och svar ska vara\r\nkorta och icke överstiga en minut.\r\nMilitära aktioner mot Irak</pre><pre>Anf.  9  LARS OHLY (v):\r\nHerr talman! Jag vill ställa en fråga till utrikesmi-\r\nnistern. Den handlar om det planerade krig mot Irak\r\nsom hotar att döda tiotusentals oskyldiga och drabba\r\nen befolkning som redan lider av förtryck, sanktioner\r\noch bomber.\r\nDet kriget kan komma att ytterligare undergräva\r\nfreden och säkerheten i världen, och det är ett krig\r\nsom närs av en strävan efter makt och olja. Det kan\r\nsnabbt övergå i en mångårig ockupation.\r\nDen svenska regeringen har efter viss vånda ändå\r\ntagit avstånd från USA:s ensidiga krigsplaner mot\r\nIrak.\r\nNumera anger utrikesministern att ett beslut av\r\nFN:s säkerhetsråd krävs för att några krigsplaner ska\r\nsättas i verket. Men det ställningstagandet handlar ju\r\nmer om formen än om sakfrågan.\r\nVilken är egentligen regeringens inställning till ett\r\nkrig om säkerhetsrådet ger klartecken? Anser utri-\r\nkesministern att ett krig mot Irak är rätt sätt att be-\r\nkämpa diktaturen och förtrycket i Irak? Finns det i så\r\nfall fler länder som utrikesministern anser ska bom-\r\nbas på grund av misshagliga regimer som bryter mot\r\nFN:s resolutioner?</pre><pre>Anf.  10  Utrikesminister ANNA LINDH (s):\r\nHerr talman! Det är inte efter viss vånda som den\r\nsvenska regeringen har sagt att alla länder måste följa\r\nFN:s säkerhetsråd och att beslut om militära aktioner\r\nalltid måste gå via FN:s säkerhetsråd. Det har varit en\r\nväldigt tydlig linje från den svenska regeringen, ge-\r\nnom historien och under det senaste halvårets diskus-\r\nsion om Irak.\r\nDet är samtidigt viktigt för oss att säga att om sä-\r\nkerhetsrådet finner att ett land inte arbetar enligt FN:s\r\nresolutioner är det FN:s säkerhetsråd som måste fatta\r\nbeslut om vilka åtgärder man ska vidta. Då ska och\r\nkan inte enskilda länder säga: Vi kan inte ställa upp\r\npå FN:s säkerhetsråd. FN:s säkerhetsråd får aldrig\r\nanvända militära aktioner. FN:s säkerhetsråd får ald-\r\nrig fatta beslut om militära aktioner.\r\nDå gör vi FN till ett kraftlöst organ.\r\nEn annan sak är att vi självklart tycker att militära\r\naktioner bara får vara allra sista steget. Alla andra\r\nmöjligheter ska först vara uttömda.\r\nI dag är det FN:s säkerhetsråd som måste fatta be-\r\nslutet om militära aktioner ska inledas mot Irak. FN:s\r\nsäkerhetsråd måste också ha möjligheter att fatta\r\nsådana beslut utan att enskilda länder som Sverige\r\nprotesterar.</pre><pre>Anf.  11  LARS OHLY (v):\r\nHerr talman! Påståendet att beslutet föregåtts av\r\nviss vånda föranleddes av statsministerns uttalande i\r\nsomras då han vägrade att ta avstånd från USA:s\r\nensidiga planer på ett krig mot Irak. Han ändrade sig\r\nförst senare i augusti.\r\nUtrikesministern undviker den viktigaste frågan,\r\nnämligen: Anser Sverige som medlem av FN:s gene-\r\nralförsamling att säkerhetsrådet ska ta en resolution\r\nsom innebär att man verkställer ett hot om krig mot\r\nIrak om Irak inte uppfyller vissa villkor? Är det rätt\r\nsätt att hantera diktaturen i Irak? Är Sveriges inställ-\r\nning att vi ska gå i krig?\r\nFinns det i så fall andra länder som ska bombas på\r\ngrund av misshagliga regimer som bryter mot FN:s\r\nresolutioner?\r\nTycker utrikesministern att FN t.ex. ska hota Isra-\r\nel med krig; Israel som upprepade gånger brutit mot\r\nFN:s resolutioner och som dessutom har massförstö-\r\nrelsevapen?</pre><pre>Anf.  12  Utrikesminister ANNA LINDH (s):\r\nHerr talman! Säkerhetsrådet ska inte besluta om\r\natt starta ett krig mot Irak därför att Irak har en miss-\r\nhaglig regim. Vi tycker i och för sig oerhört illa om\r\nSaddam Hussein och hans regim men det är inte skäl\r\natt börja ett krig mot Irak.\r\nSkälet till att militära aktioner mot Irak över hu-\r\nvud taget diskuteras är ju att Irak har använt massför-\r\nstörelsevapen och kemiska vapen mot sin egen be-\r\nfolkning, mot kurderna, med tusentals döda som\r\nföljd. Irak har också visat att man även efter det har\r\nhaft massförstörelsevapen. Därför har FN fattat beslut\r\nom att Irak måste bevisa att man har upphört med\r\nproduktionen av massförstörelsevapen så att man inte\r\nska kunna använda dem vare sig mot sin egen befolk-\r\nning eller andra länders befolkningar.\r\nDärför måste vi alla ställa oss bakom FN:s krav\r\natt vapeninspektörerna ska kunna återvända till Irak\r\nför att fullfölja sitt uppdrag.\r\nOm vi i ett sådant läge ägnar diskussionen i FN:s\r\nmedlemsländer åt att säga att FN aldrig, oavsett vad\r\nsom händer och oavsett vad Irak gör, får fatta beslut\r\nom militära aktioner mot ett land har FN ingen styrka\r\ni förhandlingarna mot Irak. Ska vi tvinga Irak att\r\nsamarbeta - för nu ligger bollen hos Irak - måste vi\r\nenigt sluta upp bakom FN och säga till Irak att vill-\r\nkorslöst samarbeta för att släppa in vapeninspektörer-\r\nna och se till att massförstörelsevapnen är borta.\r\nSkattelagstiftningen</pre><pre>Anf.  13  KENT OLSSON (m):\r\nHerr talman! Jag vill ställa en fråga till jord-\r\nbruksminister Margareta Winberg.\r\nI gårdagens Expressen och Aftonbladet kunde\r\nman läsa: Skattjakten. Plannjas stjärnor reser in och\r\nut ur Sverige.\r\nFrågan är var man ska sova på grund av det\r\nsvenska skattesystemet. Man får ligga i Finland för\r\natt få en lägre skatt.\r\nI går kunde man också läsa om Stefan Edberg, en\r\nsvensk idrottsstjärna, som ansåg att förmögenhets-\r\nskatten är förödande för Sverige.\r\nVi har artistskatt. Vi har expertskatt. Vi har för-\r\nmögenhetsskatt. Det är sådant som gör att många\r\nidrottsstjärnor tvekar om de ska vara i Sverige eller\r\ninte.\r\nVi har svårt att få hit utländska experter.\r\nSverige förefaller inte vara speciellt attraktivt för\r\nvare sig svenska idrottsstjärnor som gärna flyttar\r\nutomlands eller för utländska stjärnor som på grund\r\nav de svenska skattereglerna tvekar att komma hit och\r\nbosätta sig här.\r\nAvser ministern att sänka eller förändra dessa\r\nskatter så att det blir attraktivt att bo i Sverige?</pre><pre>Anf.  14  Jordbruksminister MARGARETA\r\nWINBERG (s):\r\nHerr talman! För det första vill jag säga att vi fak-\r\ntiskt har haft en ganska lång valrörelse som till stor\r\ndel handlade om just skatterna, dvs. relativt höga\r\nskatter uttagna på många olika objekt, eller lägre\r\nskatter med konsekvenser som raserad välfärd. I det\r\nvalet har vi socialdemokrater ansett att vi ska stå upp\r\nför ganska höga skatter och ett högt skattetryck i\r\nSverige. Vi väljer det framför lägre skatter och mis-\r\nsade välfärdssatsningar.\r\nDet blir mitt svar också nu.\r\nJag tycker att väljarna gav ett ganska tydligt ut-\r\nslag. De partier, t.ex. Moderata samlingspartiet, som\r\nensidigt pläderade för lägre skatter fick inte det väl-\r\njarstöd som de kanske hade trott. Det tycker jag är\r\nsvar nog på frågan.</pre><pre>Anf.  15  KENT OLSSON (m):\r\nHerr talman! Av denna resumé från ministerns si-\r\nda kan man alltså sluta sig till att hon är helt nöjd med\r\ndet svenska skattesystemet. Hon anser att det är bra\r\natt Plannjas stjärnor åker fram och tillbaka för att inte\r\növerskrida det antal dagar man får vara i Sverige.\r\nHon menar att det är bra att svenska idrottsstjärnor\r\nlämnar Sverige på grund av förmögenhetsskatten, och\r\ndet är bra att det blir speciella skatter för experter som\r\nkommer hit. Ministern är alltså helt och hållet nöjd\r\nmed de skatter vi har. Utgångspunkten är att det har\r\ngått bra i valet.\r\nTillåt mig att säga att det inte bara är jag utan\r\nganska många som är tveksamma inför socialdemo-\r\nkratins skatter. Till detta kan man också lägga fastig-\r\nhetsskatten och hur den slår mot många människor.\r\nVi har i dag i kammaren fått ett klart och tydligt\r\nbesked från ministern: Låt idrottstjärnor fortsätta åka\r\noch låt våra idrottsstjärnor och andra flytta utom-\r\nlands! Det gör inte så mycket bara man får ha en hög\r\nskatt.</pre><pre>Anf.  16  Jordbruksminister MARGARETA\r\nWINBERG (s):\r\nHerr talman! Jag läste inte Expressen i går, så jag\r\nkan inte uttala mig om just denna artikel. Jag tycker\r\nkanske inte att man ska använda kammarens tid till\r\natt referera en särskild artikel och be en minister dra\r\nslutsatser av den. Jag försöker vara lite mer allmän.\r\nOm man ser till området fritid, som detta uppen-\r\nbarligen handlar om, kan vi ändå konstatera att vi i\r\nSverige, tack vare det skattetryck som vi har och tack\r\nvare att vi tar ut relativt höga skatter, har kunnat satsa\r\npå fritidsverksamhet. Nu satsar vi ytterligare en mil-\r\njard på idrott m.m. Det leder i sin tur till att vi får\r\nduktiga idrottare, som det uppenbarligen handlade om\r\ni det här fallet. Vi har ingen som helst anledning att\r\nfrångå denna syn, denna samhällsmodell.\r\nJag måste också säga att det är lite underligt att\r\nhöra vad Kent Olsson säger när man känner till valre-\r\nsultatet och vet vad som pågår i Moderata samlings-\r\npartiet. Självprövningens tid har tydligen inte kommit\r\nför alla.\r\nFN:s barnkonvention</pre><pre>Anf.  17  GUSTAV FRIDOLIN (mp):\r\nHerr talman! Jag har en fråga till statsrådet Jan O\r\nKarlsson. Den rör FN:s barnkonvention - ett utmärkt\r\nstycke text som Sverige har haft den goda smaken att\r\nbåde underteckna och implementera i sin lagstiftning.\r\nT.ex. slår vi fast i utlänningslagen att barns bästa och\r\nbarns möjlighet till hälsa och utveckling ska sättas i\r\nfrämsta rummet.\r\nI barnkonventionen står det vidare att konven-\r\ntionsstaterna erkänner att barn med fysiskt eller psy-\r\nkiskt funktionshinder ska få ett fullvärdigt och an-\r\nständigt liv. I artikel 24 står: \"Konventionsstaterna\r\nerkänner barnets rätt att åtnjuta bästa uppnåeliga\r\nhälsa och rätt till sjukvård och rehabilitering.\"\r\nDet här gäller tydligen inte alla barn. På läktaren\r\nsitter Nadina Imamovic, ett barn med en svår synska-\r\nda som kan få hjälp i Sverige men inte i Bosnien. Jag\r\ntänker inte fråga ministern om det enskilda fallet -\r\ndet vet jag att han inte får svara på. Jag tänker där-\r\nemot fråga om barnkonventionen. Inte om Sverige\r\nföljer den, för det verkar uppenbart att vi inte har\r\ngjort det hitintills, men däremot vill jag fråga hur\r\nministern avser att i framtiden verka för att vi ska\r\nfölja FN:s barnkonvention.</pre><pre>Anf.  18  Statsrådet JAN O KARLSSON (s):\r\nHerr talman! Jag hälsar Gustav Fridolin välkom-\r\nmen till kammaren och till våra frågestunder.\r\nJag konstaterar att Sverige inte bara har ratificerat\r\nbarnkonventionen och inarbetat barnkonventionen\r\ngenom en portalparagraf i vår utlänningslagstiftning.\r\nSverige har spelat en oerhört stor roll för att över\r\nhuvud taget skapa opinion för och driva igenom att\r\nman antog en barnkonvention. Jag tror att det är få\r\nländer, om ens något, som har spelat en så viktig roll\r\nför barnkonventionen som just vårt land, och jag ser\r\ndet som en viktig uppgift att utveckla utlänningspoli-\r\ntiken, flyktingpolitiken, migrationspolitiken osv. i\r\nvårt land så att vi kan följa FN:s barnkonvention.\r\nDärför har vi inarbetat barnkonventionen i vår lag-\r\nstiftning.</pre><pre>Anf.  19  GUSTAV FRIDOLIN (mp):\r\nHerr talman! Det stämmer att vi har varit drivande\r\nför att man ska skriva en barnkonvention och att den\r\nska komma till stånd. Däremot tvivlar jag på att vi är\r\ndrivande i att också se till att efterfölja den.\r\nLåt mig återupprepa artikel 24:\r\n\"Konventionsstaterna erkänner barnets rätt att åtnjuta\r\nbästa uppnåeliga hälsa och rätt till sjukvård och reha-\r\nbilitering. Konventionsstaterna skall sträva efter att\r\nsäkerställa att inget barn är berövat sin rätt att ha\r\ntillgång till sådan hälso- och sjukvård.\"\r\nDet står: inget barn. Barnkonventionen känner\r\ninga gränser, vare sig geografiska eller etniska. Men\r\ndet gör svensk utlänningslagstiftning vad gäller barn,\r\nt.ex. i fallet Nadina Imamovic.\r\nAv svaret på frågan kan jag fortfarande inte förstå\r\nhur våra historiska meriter kan beskriva vad ministern\r\navser att göra i framtiden för att se till att vi inte ham-\r\nnar i situationen att FN:s barnkonvention inte följs,\r\nt.ex. i sådant som gäller flyktingpolitiken.</pre><pre>Anf.  20  Statsrådet JAN O KARLSSON (s):\r\nHerr talman! Som Gustav Fridolin i sin uppläs-\r\nning konstaterade ska vi sträva efter detta. Och det\r\ngör vi. Vi strävar efter detta genom att vi har arbetat\r\nin FN:s barnkonvention i vår utlänningslagstiftning.\r\nDärigenom strävar vi efter att varje barn ska få den\r\nbehandling som det ska ha. Denna strävan kommer vi\r\nalltså att fortsätta.\r\nJag tror att vi här i kammaren och i svensk flyk-\r\ntingpolitik har en oerhörd värdegemenskap om detta.\r\nJag är fullständigt övertygad om att även om den här\r\nverksamheten får en annan ansvarig minister än jag\r\nkommer denna strävan att fortsätta. Dessutom tror jag\r\natt vi kommer att utveckla den så att vi bättre och\r\nbättre kan uppfylla dessa strävanden. Men det har\r\naldrig rått någon som helst tvekan om att vi ska efter-\r\nsträva att varje barn ska behandlas på allra bästa sätt i\r\nvårt land - det gäller flyktingbarn och alla andra barn.\r\nILO-konventionen</pre><pre>Anf.  21  ERLING WÄLIVAARA (kd):\r\nHerr talman! Jag har en fråga till jordbruksminis-\r\ntern.\r\nAnpassningen av lagar och förordningar pågår ju i\r\nregeringen för att kunna ratificera ILO 169-\r\nkonventionen. Exempelvis avvaktar man gränsdrag-\r\nningskommissionens resultat. Jag vill fråga jord-\r\nbruksministern om regeringen har gjort eller avser att\r\ngöra någon konsekvensanalys eller konsekvensbe-\r\nskrivning innan en eventuell ratificering sker. Vad\r\nkommer detta att innebära för befintligt näringsliv i\r\nområdet, vad kommer det att innebära för relationerna\r\nmellan samer och övrig ursprungsbefolkning i områ-\r\ndet?</pre><pre>Anf.  22  Jordbruksminister MARGARETA\r\nWINBERG (s):\r\nHerr talman! Frågan om anslutning till ILO 196 är\r\nkontroversiell men också väldigt angelägen av det\r\nskälet att Sverige alltid har varit pådrivande, i Genève\r\noch på andra platser, när det gäller internationella\r\nfrågor som har med människors rättigheter att göra.\r\nVi har gjort ett antal saker: informationssatsning-\r\nen om samerna, gränsdragningskommissionen, som\r\njust har börjat sitt arbete, utredningen om sametingets\r\nsätt att fungera och Rennäringskommittén, som just\r\nhar lämnat sitt betänkande på remiss. Vi avser också\r\natt tillsätta en jakt- och fiskeutredning för att klarläg-\r\nga förhållanden mellan samerna, markägarna och de\r\nnärboende icke-samerna.\r\nNär allt detta är klart ska vi göra en sammanväg-\r\nning och se hur det blev. I det sammanhanget kom-\r\nmer naturligtvis de frågor att besvaras som Erling\r\nWälivaara ställde.</pre><pre>Anf.  23  ERLING WÄLIVAARA (kd):\r\nHerr talman! Som det är i dag lever samerna och\r\növrig befolkning i stort samförstånd uppe i norr. Det\r\nvore oerhört värdefullt att man ser på detta ur demo-\r\nkratisk synvinkel innan man börjar tänka på att ratifi-\r\ncera ILO 169. Man måste fråga sig om det är en de-\r\nmokratiskt riktig konvention, och man måste också\r\ngöra en klar och tydlig konsekvensbeskrivning och\r\nanalys av vad detta får till följd, så att vi inte startar\r\nnågot inbördeskrig uppe i fjällvärlden.</pre><pre>Anf.  24  Jordbruksminister MARGARETA\r\nWINBERG (s):\r\nHerr talman! Jag noterade att Erling Wälivaara\r\nsade att det råder stort samförstånd mellan samer och\r\növrig befolkning. Jag kanske inte riktigt delar den\r\nuppfattningen. Jag bor själv i området, så jag vet\r\nockså vad jag talar om. Möjligen är det större enighet\r\ni Norrbotten än i Jämtland, fast jag tror det inte.\r\nEmellertid är det min uppfattning att vi måste sö-\r\nka skapa samförstånd och inte konfrontation. Men det\r\ngör man inte från en dag till en annan. Jag kan inte stå\r\nhär och säga att vi ska underteckna ILO 169 i mars\r\nnästa år. Det kommer att ta längre tid än så, för jag\r\nsöker samförstånd i frågan, och det samförståndet\r\nfinns inte ännu.\r\nLandstingens organisation</pre><pre>Anf.  25  GUNNAR ANDRÉN (fp):\r\nHerr talman! Jag har en fråga till socialministern\r\nom spridande av makt och ansvar. Låt mig allra först\r\nsäga, eftersom det är första gången jag yttrar mig i\r\nSveriges riksdag, att det känns både ansvarsfullt och\r\nhedersamt att få göra det och att få företräda så\r\nmånga väljare.\r\nMin fråga gäller både det ideologiska och det or-\r\nganisatoriska. I många undersökningar, inte minst\r\ninom sjukvården och från Komunalarbetareförbundet,\r\nnoterar man alldeles uppenbart att de som arbetar på\r\nmindre arbetsplatser känner större arbetstillfredsstäl-\r\nlelse än de som arbetar på de stora arbetsplatserna.\r\nMin fråga är om socialministern har några särskil-\r\nda tankar om detta och om landstingens organisation,\r\nsom uppenbarligen upplevs som väldigt opersonlig av\r\nmånga anställda när det gäller ansvarstagande.</pre><pre>Anf.  26  Socialminister LARS\r\nENGQVIST (s):\r\nHerr talman! Jag ska också, precis som min kolle-\r\nga gjorde, hälsa Gunnar Andrén välkommen till riks-\r\ndagen. Jag ser fram emot många trevliga debatter och\r\nfrågestunder där Gunnar Andrén kan spela en viktig\r\nroll.\r\nJag tror att landstingen, och då särskilt sjukvår-\r\ndens organisation, bär med sig en tradition som\r\negentligen kommer från de gamla militära systemen.\r\nDär finns stora hierarkier, mycket över- och under-\r\nsystem; man är överläkare, underläkare, översköters-\r\nka och undersköterska osv.\r\nOm vi ska få en effektiv sjukvård där personalen\r\ntrivs och känner att den kan utvecklas och där vi som\r\npatienter känner att vi blir rätt bemötta behöver vi\r\nförändra organisationen inom den svenska sjukvår-\r\nden. Några tror att detta med automatik måste leda till\r\nen marknadsanpassning av sjukvården och till att man\r\nmåste bryta upp sjukvårdens grundläggande struktur\r\nnär det gäller finansiering och patienternas rättighe-\r\nter. Jag tror inte det. Jag tror att vi kan skapa en mo-\r\ndernare organisation med mindre avstånd till besluts-\r\nfattarna och med större inflytande för de anställda\r\növer sin arbetssituation än vad som är fallet i dag. Vi\r\nkommer alltså att arbeta för en förändring av organi-\r\nsationen och en anpassning av landstingets sjuk-\r\nvårdsorganisation mot mindre enheter, mer av\r\nteamarbete, mer av att riva de gamla gränserna och\r\nframför allt att riva de gamla hierarkierna.</pre><pre>Anf.  27  GUNNAR ANDRÉN (fp):\r\nHerr talman! Jag tackar statsrådet för detta. När\r\ndet gäller finansieringen av sjukvården är vi helt\r\neniga. Det råder inget tvivel om det. Men när statsrå-\r\ndet talar sig varm för olika mindre enheter kommer\r\nman onekligen in på frågan om man från landstingets\r\nsida ska uppmuntra eller försöka motarbeta att det\r\nskapas nya mindre och ofta privata enheter.</pre><pre>Anf.  28  Socialminister LARS\r\nENGQVIST (s):\r\nHerr talman! Mitt svar är att detta avgörs av vil-\r\nken del av sjukvården som vi talar om. När det gäller\r\nstora delar av sjukvården, framför allt primärvården,\r\narbetar vi från regeringens sida aktivt för att pröva\r\nfler modeller för både organisation och driftsansvar.\r\nVi stimulerar landstingen till att pröva möjligheten att\r\nlåta personalen i sjukvården ta ett större ansvar ge-\r\nnom att driva verksamhet i egen regi genom avtal\r\nmed landstingen.\r\nOm man ska behålla det sjukvårdssystem som vi\r\nhar är det inte möjligt att överlåta vissa delar av sjuk-\r\nvården till privata vinstintressen. Vi har när det gäller\r\nakutsjukvården sagt att akutsjukhusen inte bör över-\r\nlåtas till företag som drivs med privata vinstintressen.\r\nMen det utesluter inte att man också inom akutsjuk-\r\nvården faktiskt kan hitta bättre och effektivare orga-\r\nnisationsformer.\r\nFattigdom i Sverige</pre><pre>Anf.  29  VERONICA PALM (s):\r\nHerr talman! Jag har en fråga som rör kärnan i\r\nden svenska välfärden. Jag hoppas att socialministern\r\nkan ge mig ett svar på den.\r\nI dag är det FN:s dag för att utrota världsfattigdo-\r\nmen. När jag har varit ute och rest har jag alltid varit\r\nväldigt stolt över det som Sverige har gjort utomlands\r\nför att utrota fattigdom. Jag är otroligt stolt över det\r\nsvenska välfärdssystemet, men jag har under den\r\nsenaste veckan fått en kall klump i magen när jag har\r\nläst i tidningarna om de barn som kommer till skolan\r\npå måndag morgon och är hungriga, om barn som av\r\nolika skäl lever i familjer där man inte kan äta sig\r\nmätt hemma, där man äter sig mätt på fredagen, men\r\ndär barnen kommer hungriga till skolan på måndag\r\nmorgon. Det behöver inte bara vara fråga om ekono-\r\nmisk fattigdom, utan det kan finnas andra skäl.\r\nMin fråga är: Vad är socialministerns reflexioner\r\növer dessa rapporter om att vi i Sverige 2002 har barn\r\nsom kommer hungriga till skolan på måndagsmorgo-\r\nnen?</pre><pre>Anf.  30  Socialminister LARS\r\nENGQVIST (s):\r\nHerr talman! Rädda Barnens redovisning av barn-\r\nfattigdom är intressant på två sätt. Det ena är att man\r\ndjärvt nog vågar ha en definition på fattigdom som är\r\nnågot mer ambitiös än att bara utgå från ett mer tradi-\r\ntionellt fattigdomsbegrepp. Jag tycker att Rädda Bar-\r\nnen gör rätt i fråga om detta. Om man har höga ambi-\r\ntioner när det gäller välfärdspolitiken ska man också\r\nvåga definiera fattigdom på det sätt som Rädda Bar-\r\nnen gör.\r\nDet andra är att Rädda Barnen faktiskt redovisar\r\npåtagliga förbättringar när det gäller barnfamiljernas\r\nekonomiska och sociala situation under de senaste\r\nåren. Det ska vi glädja oss över. Det är färre barn i\r\ndag som lever under omständigheter som definieras\r\nsom fattigdom enligt Rädda Barnens definition. Det\r\nhar skett påtagliga förbättringar. Det finns två förkla-\r\nringar till det. Det ena är att den allmänna ekonomis-\r\nka situationen har förbättrats för barnfamiljerna. Det\r\nandra är att arbetsmarknadssituationen har förbättrats\r\nså att vi har fler som kan försörja sig genom eget\r\narbete, vilket också har påverkat barnens situation.\r\nJag tror att den allmänna reflexion som man ska\r\ngöra när det gäller barnfamiljerna är att vi aldrig kan\r\nlösa fattigdomsproblemen med mindre än att männi-\r\nskor har arbete och kan försörja sig genom eget ar-\r\nbete och därmed skapa en grund för en trygg tillvaro\r\nför barnen.</pre><pre>Anf.  31  VERONICA PALM (s):\r\nHerr talman! Det är naturligtvis bra att regeringen\r\narbetar med att prioritera barnfamiljerna och barnfa-\r\nmiljernas ekonomiska situation. Och jag håller med\r\nsocialministern till hundra procent om att det är rätten\r\ntill arbete och rätten till försörjning som är kärnan\r\nbåde i den egna familjens försörjning och ur ett sam-\r\nhällsperspektiv när det gäller välfärdssystemets för-\r\nsörjning.\r\nJag vill ändå återigen påpeka att det är helt oac-\r\nceptabelt att barn i Sverige i dag inte ska kunna äta\r\nsig mätta i sina egna hem. Det är fullständigt oaccep-\r\ntabelt, oavsett om det är av rena ekonomiska skäl\r\neller av socioekonomiska skäl.\r\nJag skulle avslutningsvis vilja fråga socialminis-\r\ntern om han tar med sig dessa rapporter och använder\r\nRädda Barnens rapport och det som har kommit upp\r\nom hungriga barn i det fortsatta arbetet när välfärds-\r\nsystemen utformas.</pre><pre>Anf.  32  Socialminister LARS\r\nENGQVIST (s):\r\nHerr talman! Jag skulle kunna svara ett enkelt ja\r\npå den frågan. Men jag skulle kunna komplettera den\r\nmed att regeringen på mitt initiativ för ett antal år\r\nsedan tillsatte en omfattande välfärdsutredning under\r\nledning av Joakim Palme som i ett antal rapporter\r\nbeskrev precis samma situation och som ansåg att den\r\nstora utmaningen i välfärdspolitiken är att se till att\r\nbarn i utsatta miljöer och barn i familjer som lever\r\nunder små ekonomiska omständigheter får en trygg-\r\nhet i sin tillvaro och faktiskt inte ska behöva gå till\r\nskolan och känna hunger på måndagsmorgonen.\r\nRädda Barnens rapport kompletterar alltså Joakim\r\nPalmes välfärdsrapporter och bildar en bra grund för\r\nframtidens välfärdspolitik.\r\nPostens service</pre><pre>Anf.  33  MARIE ENGSTRÖM (v):\r\nHerr talman! Jag har en fråga till Mona Sahlin.\r\nDen gäller Postens nya serviceställen. Det har ju visat\r\nsig att det är förenat med hinder för människor som\r\nhar funktionshinder att ta sig fram till de nya servi-\r\nceställena. Det handlar t.ex. om att dörrar är för smala\r\neller att det är för höga nivåskillnader och mycket\r\nannat. Detta är faktiskt en ganska stor grupp i sam-\r\nhället. Jag skulle därför vilja fråga Mona Sahlin vad\r\nhon tänker göra för att öka tillgängligheten?</pre><pre>Anf.  34  Näringsminister MONA SAH-\r\nLIN (s):\r\nHerr talman! Jag känner inte till just dessa upp-\r\ngifter som Marie Engström lämnade nu. Jag ska ge-\r\nnast ta reda på hur det ser ut med Postens planering\r\nför tillgängligheten som är oerhört viktig när det\r\ngäller alla offentliga lokaler.\r\nDessutom kan jag berätta för kammaren och Ma-\r\nrie Engström att vi har en stor utredning som nu job-\r\nbar med att se över diskrimineringslagarna och som\r\nså småningom under nästa år också ska se över frågan\r\nom tillgänglighet också ur detta perspektiv och i så\r\nfall om och hur lagstiftningen ska förstärkas på detta\r\nområde.</pre><pre>Anf.  35  MARIE ENGSTRÖM (v):\r\nHerr talman! Jag får tacka för svaret. Men upp-\r\ngifterna bygger på en kartläggning som DHR har\r\ngjort. Det visar sig att de här bristerna kan hänföras\r\ntill ungefär vart tredje av Postens serviceställen, så\r\ndetta är ett omfattande problem. Sedan måste man\r\nfråga sig om de funktionshindrade glömdes bort när\r\nden nya organisationen gjordes.\r\nJag får i alla fall tacka för svaret. Vi får väl åter-\r\nkomma och titta närmare på vad översynen ger vid\r\nhanden.\r\nTorskfiskestoppet</pre><pre>Anf.  36  JAN ANDERSSON (c):\r\nHerr talman! Jag har en fråga till jordbruksminis-\r\nter Margareta Winberg. Som ett resultat av förhand-\r\nlingarna om regeringsmakten mellan Miljöpartiet och\r\nSocialdemokraterna har vi, såvitt jag förstår, ett\r\nsvenskt torskfiskestopp att vänta nästa år - ett stopp\r\nsom kanske får större effekter för fiskarna och fiske-\r\nnäringen än det gör nytta för torskbestånden. Säkerli-\r\ngen hade den internationella förvaltningsplanen varit\r\natt föredra.\r\nVi är nog överens om att situationen för torskbe-\r\nstånden är oerhört bekymmersam och om att verk-\r\nningsfulla åtgärder måste vidtas. Situationen är, tyck-\r\ner jag, så bekymmersam att vi behöver diskutera den i\r\ndenna kammare, inte i slutna rum där man förhandlar\r\nom ministerposter.\r\nMin fråga är därför: När kommer riksdagen att ha\r\nett beslutsunderlag när det gäller torskfiskestoppet?</pre><pre>Anf.  37  Jordbruksminister MARGARETA\r\nWINBERG (s):\r\nHerr talman! Vi sitter inte i slutna rum och för-\r\nhandlar om ministerposter, utan vi förhandlar om\r\ntorskar. Det är en viss skillnad, hoppas jag.\r\nDet är alldeles riktigt att vi har en uppgörelse som\r\nsäger att vi nu ska pröva om det är möjligt att stoppa\r\ndet svenska torskfisket. Vad vi just nu gör i de slutna\r\nrummen är att vi försöker - detta är ingen större\r\nhemlighet, utan jag kan säga det här - definiera vilka\r\nområden, vilka vatten, det gäller och vilka grupper av\r\nfiskare det gäller. Kan vi titta lite på lång sikt? Det\r\nhär är ju en temporär lösning. Kan vi på lång sikt hitta\r\nnågon annan metod som är mer effektiv än de meto-\r\nder som vi har använt oss av och som är EU-\r\ngemensamma? Förvaltningsplanen, som mycket rik-\r\ntigt nämndes, spelar en alldeles utomordentligt viktigt\r\nroll enligt mitt synsätt.\r\nVi diskuterar också med kommissionen om det\r\nhär är möjligt att göra och i så fall på vilken biologisk\r\ngrund. Vi kommer att ge Fiskeriverket i uppdrag att\r\nfinna denna biologiska grund och argumenteringen\r\ninför kommissionen.\r\nSlutligen kan jag säga att jag själv har bilaterala\r\nmöten med vår kommissionär på området för att dis-\r\nkutera frågan. Jag kan inte säga när kammaren får ta\r\nställning till detta men föreställer mig att det kommer\r\nen motion eller att detta på något annat vis aktualise-\r\nras i miljö- och jordbruksutskottet så att frågan så\r\nsmåningom kommer till denna kammare för debatt.</pre><pre>Anf.  38  JAN ANDERSSON (c):\r\nHerr talman! Såvitt jag förstår är det tänkt att\r\nstoppet ska gälla från den 1 januari 2003. Det är alltså\r\ninte speciellt lång tid kvar. Tycker ministern att det är\r\nrimligt med så kort tid för att kunna komma till tals i\r\nkammaren när det gäller torskfiskestoppet?</pre><pre>Anf.  39  Jordbruksminister MARGARETA\r\nWINBERG (s):\r\nHerr talman! Ja, det tycker jag. Om man under\r\nallmänna motionstiden väcker en motion i riksdagen\r\nkommer den troligtvis upp före den 1 januari och då\r\nhar man den debatt som Jan Andersson efterlyser.\r\nSexhandel på Balkan</pre><pre>Anf.  40  ROSITA RUNEGRUND (kd):\r\nHerr talman! Jag skulle vilja ställa en fråga till ut-\r\nrikesminister Anna Lindh.\r\nI dag går Madeleine Rees, FN-kommissionens\r\nchef för mänskliga rättigheter i Sarajevo, ut om sex-\r\nhandeln med kvinnor i Östeuropa som ett av Balkans\r\nstörsta problem. Innan fredsövervakarna kom till\r\nBosnien-Hercegovina fanns det, enligt Madeleine\r\nRees, ingen människohandel för sexuella ändamål.\r\nMadeleine Rees säger också att problemen är ofantli-\r\nga och att det är viktigt att man gräver fram orsakerna\r\ntill att den här marknaden har utvecklats.\r\nI de utredningar som har gjorts pekar man väldigt\r\nsällan, eller aldrig, på orsakerna till att sexhandeln har\r\nväxt fram, utan fokus ligger på hur detta ska stoppas.\r\nI Sverige har man arbetat på ett mycket positivt sätt\r\nbåde när det gäller människohandel och när det gäller\r\nprostitution.\r\nMin fråga till ministern är vad ministern avser att\r\ngöra inom det internationella samfundet för att lyfta\r\nupp de här frågorna.</pre><pre>Anf.  41  Utrikesminister ANNA LINDH (s):\r\nHerr talman! Rosita Runegrund tar upp ett väldigt\r\nstort problem. Man ska dock komma ihåg att detta har\r\nvarit ett problem, bl.a. i Bosnien, även innan det\r\nfanns FN-personal stationerad där. I många regioner\r\nhar detta varit ett stort problem i många år. Sedan\r\ndröjde det tyvärr innan man fick upp ögonen för det,\r\nmen desto viktigare är det att vi agerar i dag. Låt mig\r\nnämna följande exempel. Det gäller\r\n1.      att se till att vi kommer till rätta med de grund-\r\nproblem som gör att offren drabbas, nämligen fat-\r\ntigdomen och ibland ren svält samt arbetslösheten\r\nbland kvinnorna i de här områdena,\r\n2.      att använda alla lagliga metoder för att få slut på\r\ndetta och genomföra kriminalisering i alla led av\r\ntrafficking och försöka få alla länder att göra det-\r\nsamma,\r\n3.      att se till att vi ökar medvetenheten om detta - här\r\när inte minst Lukas Moodyssons nya film Lilja 4-\r\never ett utmärkt exempel, en film som nu sprids i\r\nEuropa och som vi försöker se till att den sprids\r\näven i de allra fattigaste länderna -\r\n4.      att se till att vi också får ett ordentligt internatio-\r\nnellt samarbete, något som jag hoppas på att få\r\nåterkomma till.</pre><pre>Anf.  42  ROSITA RUNEGRUND (kd):\r\nHerr talman! Svaret, som jag tackar för, lovar väl-\r\ndigt gott, men jag har en följdfråga.\r\nKFOR-styrkorna har ju immunitet. Kosovoom-\r\nbudspursern har påtalat svårigheten med immuniteten\r\noch att olika länder tillämpar olika lagar.\r\nMin följdfråga är om ministern kommer att arbeta\r\nför att de mänskliga rättigheterna respekteras i de\r\nolika länderna.</pre><pre>Anf.  43  Utrikesminister ANNA LINDH (s):\r\nHerr talman! Vi har ett väldigt strängt svenskt re-\r\ngelverk på området, och det försöker vi få andra län-\r\nder att tillämpa. Vi har lyft upp hela frågan om traf-\r\nficking - inte bara när det gäller internationell perso-\r\nnal - i EU. Vi har också fått EU att prioritera frågan\r\nom trafficking när det gäller samarbetet med Asien\r\ndär vi nu har en gemensam aktionsplan och när det\r\ngäller samarbetet med Afrika där vi håller på att ta\r\nfram en gemensam aktionsplan. Vi har också priorite-\r\nrat detta inom EU i samarbetet med Balkanländerna\r\noch bl.a. de baltiska länderna.\r\nPå alla de här områdena sätter vi i gång med åt-\r\ngärder, som jag nyss beskrev. Vi försöker dessutom\r\nse till att man undervisar all internationell personal\r\nnär det gäller mänskliga rättigheter, när det gäller\r\nuppförandekoder - hur man uppför sig - och få till\r\nstånd ett strängt regelverk om vad som händer ifall\r\nman bryter mot de självklara reglerna. Personalen är\r\ndär för att skydda kvinnor och barn, inte för att explo-\r\natera dem.\r\nEnergisparande åtgärders påverkan på fastigheters\r\ntaxeringsvärden</pre><pre>Anf.  44  BENGT-ANDERS JOHANS-\r\nSON (m):\r\nHerr talman! Jag vänder mig till statsrådet Win-\r\nberg eftersom det handlar om en övergripande fråga.\r\nVarför ska en husägare som väljer att investera i\r\nenergisparande åtgärder straffas genom att fastighe-\r\ntens taxeringsvärde höjs? Därigenom ökar fastighets-\r\nskatten trots att det handlar om ett mycket utvecklat\r\noch tydligt mål som bl.a. regeringen har satt upp.</pre><pre>Anf.  45  Jordbruksminister MARGARETA\r\nWINBERG (s):\r\nHerr talman! Ja, det är ganska självklart att om\r\nman gör sådana investeringar att värdet på fastigheten\r\nökar, då tar det sig också uttryck i senare led. Det är\r\ningenting nytt, utan så har det varit och så kommer\r\ndet med all sannolikhet också att förbli. Värdet på\r\nfastigheten har ju ökat i och med investeringen. Vid\r\nen eventuell försäljning senare får man förhoppnings-\r\nvis ut mer pengar för fastigheten.</pre><pre>Anf.  46  BENGT-ANDERS JOHANS-\r\nSON (m):\r\nHerr talman! Det innebär alltså att statsrådet inte\r\nhar någon som helst ambition att åtminstone försöka\r\nlindra den här sällsynt kontraproduktiva skatten. Vi\r\nkan ha väldigt delade uppfattningar om hur stor fas-\r\ntighetsskatten ska vara rent allmänt eftersom den för\r\nnärvarande driver människor, speciellt äldre männi-\r\nskor, från gård och grund.</pre><pre>Anf.  47  Jordbruksminister MARGARETA\r\nWINBERG (s):\r\nHerr talman! Jag menar att det skulle vore en\r\nolycklig och faktiskt helt felaktig signal om en mil-\r\njöinvestering inte skulle göra att värdet på fastigheten\r\nökade. Signalen ska vara en annan, nämligen att det\r\nska vara bra att göra miljöinvesteringar, något som\r\nockså genererar ett högre värde på fastigheten.\r\nDet är klart att det här är en del som ligger till\r\ngrund för värdet på fastigheten och därmed också för\r\nfastighetstaxeringen, men det finns också många\r\nandra grunder. Just miljödelarna är något som vi hela\r\ntiden ser över eftersom vi tycker att det är angeläget\r\natt man gör de här sakerna. Finns det då någonting att\r\njustera tittar vi självklart på det. Men själva grundfrå-\r\ngan, att investeringar ökar värdet, tror jag att det är\r\nlite svårt att komma runt.\r\nStressrelaterad ohälsa</pre><pre>Anf.  48  NYAMKO SABUNI (fp):\r\nHerr talman! I min fråga vänder jag mig till soci-\r\nalminister Lars Engqvist.\r\nDe offentliganställda nämns ofta i debatten som\r\nden mest utsatta gruppen när det gäller stressrelaterad\r\nohälsa. Enligt en undersökning utförd av LUI Mark-\r\nnadsinformation har de offentliganställda sämre vill-\r\nkor för arbetsmåltider än de i privat sektor. 41 % av\r\nde offentliganställda har mindre än 31 minuter i mål-\r\ntidspaus. Det är dubbelt så många som i den privata\r\nsektorn. Det är i dag mycket vanligt att man kastar i\r\nsig maten i farten, sitter och äter vid arbetsplatsen\r\neller hoppar över måltiden. Därmed går tre viktiga\r\ningredienser förlorade med det, nämligen en åter-\r\nhämtning med paus, måltidens näringstillskott och\r\nden sociala samvaron. Kroppens biologi är inte för-\r\nhandlingsbar. Detta får konsekvenser både för indivi-\r\nden och för arbetsmarknaden.\r\nUr ett hälsoperspektiv är min fråga till ministern:\r\nVad avser ministern att göra för att bromsa denna\r\nutveckling?</pre><pre>Anf.  49  Socialminister LARS\r\nENGQVIST (s):\r\nHerr talman! Egentligen berör frågeställningen\r\nanställnings- och arbetsvillkor överlag. Det intres-\r\nsanta med den offentliga sektorn är att den skiljer sig\r\nfrån andra delar av arbetsmarknaden genom att den i\r\nstor utsträckning domineras av kvinnor. Även ål-\r\ndersmässigt ser den offentliga sektorn annorlunda ut\r\nän den övriga arbetsmarknaden.\r\nVad vi behöver göra för att klara den offentliga\r\nsektorns uppdrag framöver är att se till att arbetsvill-\r\nkoren överlag blir bättre, se över arbetstiderna, an-\r\nställningsvillkoren och självklart också se över de\r\ndelar av arbetsinnehållet som handlar om hur man\r\nanvänder sin lunchpaus.\r\nEtt av målen för den här regeringen, som också\r\nredovisas i regeringsdeklarationen, är just att försöka\r\nfå de offentliga arbetsgivarna att bli mönsterarbetsgi-\r\nvare, dvs. att man förändrar arbetsvillkoren så pass\r\nmycket att man också från den privata sektorn ska\r\nkunna säga: Här klarar man det. Det är en gigantisk\r\nutmaning och ett stort uppdrag för politiker i kommu-\r\nner och landsting och naturligtvis också för oss i\r\nriksdag och regering. Men inriktningen handlar om\r\natt förbättra arbetsvillkoren, förbättra anställnings-\r\nvillkoren för hela personalen och se till att vi kan\r\nrekrytera folk i framtiden.\r\nDet är så jag vill se den fråga som Nyamko Sabu-\r\nni tar upp, nämligen hur det fungerar när det gäller\r\nutnyttjandet och användandet av lunchpausen.</pre><pre>Anf.  50  NYAMKO SABUNI (fp):\r\nHerr talman! Det finns en trend där arbetsmarkna-\r\ndens parter förhandlar bort rasterna. Det går stick i\r\nstäv mot arbetstidslagen och arbetsmiljölagen. Hur\r\nställer sig ministern till det?</pre><pre>Anf.  51  Socialminister LARS\r\nENGQVIST (s):\r\nHerr talman! Där tangerar man ett ganska svårt\r\nproblem, nämligen i vilken mån vi ska ha uppfatt-\r\nningar om hur arbetsmarknadens parter förhandlar\r\nsina avtal. Jag ska ändå ta mig rätten att kommentera\r\ndet.\r\nJag tror att det finns anledning för parterna på bå-\r\nda sidor att reflektera över hur man använder hela\r\ntiden och vilken roll de korta ledigheterna mitt på\r\ndagen spelar. På de arbetsplatser där lunchtiden är\r\nnere mot en halvtimme skapar man stress och pro-\r\nblem. Att ta bort en kvart av lunchrasten för att i\r\nstället få en kvarts ledighet senare på dagen kan straf-\r\nfa sig i form av ökad ohälsa på arbetsplatserna.\r\nI den mån man har rätt att ha synpunkter från\r\nriksdagens talarstol när det gäller arbetsmarknadens\r\nparter tycker jag att man ska be dem att tänka nog-\r\ngrant hur man utnyttjar den korta tiden mitt på dagen,\r\neller när den nu infaller.\r\nMobiltelefoni i Norrbotten</pre><pre>Anf.  52  KRISTINA ZAKRISSON (s):\r\nHerr talman! Jag vill ställa en fråga till statsrådet\r\nMona Sahlin. I Norrbotten, ett stort län med långa\r\navstånd, är vi väldigt beroende av hur kommunikatio-\r\nnerna fungerar. När det gäller mobiltelefoni har vi\r\nstora vita fläckar. Då menar jag inte snö, för det har\r\nvi inte fått ännu, utan områden där mobiltelefon-\r\ntjänster inte går att använda alls. Det kan vara byar i\r\nTornedalen, fjällregionen. När man kommer till en by\r\nkan folk säga: Om du står vid parkeringen utanför\r\nKonsum fungerar telefonen. Men vi har också byar\r\ndär man säger: Två kilometer innan du kommer till\r\nSiekasjärvi fungerar det inte alls. Det här är naturligt-\r\nvis inte tillfredsställande.\r\nTänker statsrådet göra någonting åt detta?</pre><pre>Anf.  53  Näringsminister MONA SAH-\r\nLIN (s):\r\nHerr talman! Jag får tacka för frågan, för det gjor-\r\nde att kollegan bredvid mig stängde av mobiltelefo-\r\nnen.\r\nKristina Zakrisson tar upp en fråga som det är\r\nanledning att återkomma till i många sammanhang.\r\nTillgången till telekommunikationer, framför allt till\r\nmobilnäten, blir allt viktigare för oss som medborga-\r\nre. Förhoppningsvis kommer det att bli ännu mer av\r\ndet i framtiden då vi får ännu mer service och tjänster\r\nvia mobiltelefoner. Därmed blir också ansvaret för att\r\nse till att alla delar av Sverige har denna tillgång ännu\r\nviktigare än vad det kanske har varit.\r\nJag vill i det här sammanhanget nämna en sak\r\nsom jag tror kan vara en symbol för detta. Det är de\r\nny mobilnäten 3 G, där de krav som Sverige har ställt\r\npå operatörerna som handlar om täckningsgraden just\r\navspeglar detta att vi måste nå en större täckning än\r\ntidigare. Inte minst gäller det de glest befolkade de-\r\nlarna av Sverige. Därtill jobbar också vår Post- och\r\ntelestyrelse med särskilda uppdrag att se till att man\r\nkan utnyttja näten effektivare mellan operatörerna så\r\natt ännu fler medborgare får tillgång till dessa. Jag\r\nunderstryker vikten av det och är övertygad om att de\r\nnya näten, när de finns på plats, underlättar detta\r\nmycket.</pre><pre>Anf.  54  KRISTINA ZAKRISSON (s):\r\nHerr talman! Då hoppas jag att det innebär att\r\nman inte kommer att ge avkall på kravet att det ska\r\ntäcka hela landet. Som jag har förstår kommer man\r\ninte att ha täckning förrän alla har skaffat en telefon\r\nsom är anpassad till det nya.\r\nVi har ett annat problem i Tornedalen som jag\r\nhoppas inte ska påverkas av 3 G. De här nya frekven-\r\nserna är tydligen ömtåliga när det gäller barrskog. Det\r\när inte bra om vi ska behöva ha kalhyggen för att de\r\nska fungera. Jag hoppas att de kommer att byggas\r\nordentligt på ett bra sätt.</pre><pre>Anf.  55  Näringsminister MONA SAH-\r\nLIN (s):\r\nHerr talman! Jag hoppas att vi inte behöver ställas\r\ninför att kalhyggen ska vara det enda möjliga för att\r\nnå täckning också i Tornedalen. Det hoppas jag kun-\r\nna lova.\r\nNär det gäller 3 G och eventuella ändringar i till-\r\nståndsvillkoren vill jag upprepa det som kammaren\r\nväl känner, att PTS, som ansvarar för dessa prövning-\r\nar, har just avslagit en ansökan om att lindra villko-\r\nren. För Sveriges både tillväxt och demokrati är det\r\nviktigt att vi fortsätter att se telekommunikationer\r\nsom en rättighet som måste tillkomma alla medborga-\r\nre.\r\nLivsmedelsproduktionen i norra Sverige</pre><pre>Anf.  56  LENNART GUSTAVSSON (v):\r\nHerr talman! I dag ser vi hur livsmedelsproduk-\r\ntionen minskar i norra Sverige, särskilt i de glesaste\r\ndelarna. I många områden har produktionen nått en så\r\nlåg nivå att den egentligen är svår att upprätthålla.\r\nOm det sedan rör transporter, service eller livsme-\r\ndelsindustri är produktionen på en sådan låg nivå.\r\nSamtidigt måste vi konstatera att jordbruket står för\r\nmånga positiva värderingar, särskilt hos oss ute i\r\nlands- och glesbygd. Det finns en mängd möjligheter\r\ntill utveckling. Mot bakgrund av de behov som finns\r\nspeciellt i norra Sverige brådskar åtgärderna.\r\nMin konkreta fråga till jordbruksministern blir:\r\nVilka insatser är regeringen beredd att göra för att\r\nrädda, kanske t.o.m. utveckla, jordbruket och livsme-\r\ndelsproduktionen i norra Sverige?</pre><pre>Anf.  57  Jordbruksminister MARGARETA\r\nWINBERG (s):\r\nHerr talman! Jag är mycket medveten om den ut-\r\nveckling som Lennart Gustavsson tar upp. Man kan\r\nsäga som så att den sker trots de mycket höga sub-\r\nventioner som vi har haft och fortfarande har. Det gör\r\natt det inte är så enkelt som att säga: Mer pengar, så\r\nlöser vi frågan. Det måste till någonting annat. Vad vi\r\ngör just nu är att inom EU - hela jordbrukspolitiken\r\när ju harmoniserad - se över den gemensamma jord-\r\nbrukspolitiken. I det sammanhanget tittar vi både på\r\nden rena produktionen och på det som har kommit att\r\nkallas miljö- och landsbygdsutveckling.\r\nVad jag kunnat se hittills är att en del av de tidiga-\r\nre produktionsstöden som varit till för att producera\r\nalltför mycket mat - vi äter ju inte upp den - i stället\r\nkommer att läggas över på miljö- och landsbygdsut-\r\nveckling. Då har vi ett särskilt ansvar i Sverige att\r\nt.ex. se till att norra Sverige, men inte bara där utan\r\näven t.ex. Småland, Gotland, Öland och Värmland,\r\nfår en form av stöd som faktiskt gynnar en utveck-\r\nling, och då måste det nog se lite annorlunda ut än i\r\ndag.</pre><pre>Anf.  58  LENNART GUSTAVSSON (v):\r\nHerr talman! Jag tror att mycket av EU måste se\r\nbetydligt annorlunda ut.\r\nFör att möta hoten mot basproduktionen har\r\nmånga lantbrukare och livsmedelsföretag i exempel-\r\nvis Norrlands inland börjat samarbeta och samverka\r\npå ett bra sätt. Det kan ske genom utbildning, mark-\r\nnadsföring eller vidareförädling.\r\nPå en del områden försvåras utvecklingen inte ba-\r\nra av bristen på resurser utan också av brister i regel-\r\nverket. Det här tror jag inte är någonting som är spe-\r\nciellt typiskt för Norrland eller Norrlands inland. Det\r\nkan t.ex. röra sig om möjligheter för småskaliga\r\nslakterier.\r\nEn följdfråga blir: På vilket konkret sätt tänker\r\njordbruksministern agera för att gynna vad vi kan\r\nkalla lokal livsmedelsproduktion?</pre><pre>Anf.  59  Jordbruksminister MARGARETA\r\nWINBERG (s):\r\nHerr talman! Det är alldeles riktigt att vi kan se en\r\nhelt annan organisationsform i dag än för tio år sedan.\r\nDet är aktiebolag, det är maskinsamverkan och det är\r\nkooperativa samverkansformer, och det är väldigt\r\nglädjande. Det är också ofta de yngre bönderna som\r\ngör det här därför att de inte vill ha det som deras\r\nföräldrar hade det, utan de vill ha semester, kunna\r\nvara lediga någon lördag osv.\r\nFrågan om småskalig livsmedelsproduktion har vi\r\narbetet med under de senaste två åren. Livsme-\r\ndelsverket har gjort en genomgång. Jag har gjort en\r\nturné, kan man väl kalla det för, på sju platser i Sve-\r\nrige där jag har träffat producenter av småskaliga\r\nlivsmedel för att just fråga: Vad kan vi göra ytterliga-\r\nre? Vad upplever ni för hinder i regelverket?\r\nNu ligger för beredning någonting som ska bli en\r\naktionsplan för småskalig livsmedelsproduktion, där\r\nvi ska ta bort de regler som upplevs som hindrande.\r\nUtvisning av asylsökande som begår grova brott</pre><pre>Anf.  60  JEPPE JOHNSSON (m):\r\nHerr talman! Jag har en fråga till statsrådet Jan O\r\nKarlsson.\r\nOm en icke-svensk medborgare begår ett brott i\r\nSverige, kan han eller hon dömas till utvisning om\r\nbrottet är tillräckligt grovt. Men om brottslingen\r\nsamtidigt har sökt asyl i Sverige och asylansökan inte\r\när behandlad, brukar fallet vara att domstolarna inte\r\ndömer till utvisning med motiveringen att det före-\r\nkommer verkställighetshinder.\r\nDå är min fråga till Jan O Karlsson: Vilka åtgär-\r\nder avser statsrådet att vidta för att asylsökande som\r\nbegår grova brott i Sverige ska kunna dömas och\r\nutvisning verkställas?</pre><pre>Anf.  61  Statsrådet JAN O KARLSSON (s):\r\nHerr talman! Den åtgärd som jag för närvarande\r\narbetar med gäller de specifika förhållanden som har\r\nuppstått i anslutning till vårt arbete för att motverka\r\nden enorma ökning av antalet asylsökande som up-\r\npenbart saknar asylskäl från före detta Sovjetunionen.\r\nI samband med att vi nu har tagit upp detta och kom-\r\nmer att aktualisera dessa frågor med i första hand den\r\nryska regeringen och de ryska myndigheterna, har vi\r\nockså aktualiserat frågan om att överlämna\r\nstraffverkställigheten till det land varifrån brottsling-\r\nen kommer. Jag hoppas att vi ska kunna komma fram\r\ntill en ganska snabb lösning på detta. Det får sedan\r\nvara vägvisande för vårt fortsatta agerande på det här\r\nområdet.</pre><pre>Anf.  62  JEPPE JOHNSSON (m):\r\nHerr talman! Jag tackar så här långt för svaret.\r\nFrågan är ganska aktuell för mig. Vi har de här be-\r\nkymren också nere i Blekinge, och även på andra\r\nställen i Sverige naturligtvis. I dag krävs det relativt\r\ngrov brottslighet för att en icke-svensk medborgare\r\nska bli utvisad. Faktum är att statistik visar att av dem\r\nsom döms till fängelse - och då är det ju fråga om\r\nganska grov brottslighet - är det bara ungefär 20 %\r\nsom får utvisning i dom, även om det inte föreligger\r\nverkställighetshinder.\r\nÄr statsrådet beredd att jobba på att det ska vara\r\nlättare att utvisa dem som begår så grova brott att de\r\ndöms till fängelse? I dag är det nämligen inte så lätt.</pre><pre>Anf.  63  Statsrådet JAN O KARLSSON (s):\r\nHerr talman! Till att börja med vill jag gärna sätta\r\ndet här i det allmänna perspektivet att vi just nu har\r\nfått en väldig påfrestning i vårt asylmottagningssys-\r\ntem, därför att det finns människor som kommer hit\r\noch skenbart söker asyl men som är här i helt andra\r\navsikter.\r\nJag kan försäkra att vi har en lång rad åtgärder\r\nunder utarbetande. Det bedrivs i dag en mycket inten-\r\nsiv verksamhet för att se till att vi genom den snabb-\r\nprocess som vi har till vårt förfogande kan skicka\r\ntillbaka folk som vi misstänker är här i sådana avsik-\r\nter, alltså helst redan innan brott begås. Men det är\r\nsjälvklart att vi också kommer att verka för att åtgär-\r\nder vidtas mot varje tendens till att denna väg impor-\r\ntera organiserad och annan brottslighet som hotar\r\nasylsystemet.\r\nSfi-undervisningen</pre><pre>Anf.  64  INGER LUNDBERG (s):\r\nHerr talman! Jag skulle vilja ställa en fråga till\r\nstatsrådet Mona Sahlin.\r\nJag har precis träffat två sjuksköterskor, en opera-\r\ntionssköterska och en barnmorska, som går på sfi-\r\nutbildning i Bergslagen. De känner sig väldigt osäkra\r\npå sina möjligheter att ganska snabbt komma in på\r\nden svenska arbetsmarknaden och är oroliga för att\r\nbehöva tröska igenom komvuxutbildning och en hel\r\nsjuksköterskeutbildning. Jag vet att KI har en utbild-\r\nning speciellt riktad till sjuksköterskor med utländsk\r\nbakgrund. Men hur ska vi kunna få ett system som\r\nblir generellt, så att vi verkligen tidigt tar vara på\r\nkompetensen hos de många invandrare som kommer\r\ntill Sverige och har med sig en utbildning där åt-\r\nminstone stora delar av den utbildningen borde vara\r\nväldigt värdefull för Sverige?</pre><pre>Anf.  65  Näringsminister MONA SAH-\r\nLIN (s):\r\nHerr talman! Inger Lundberg tar upp en jättelik\r\nfråga för de individer som det handlar om - Inger\r\nLundberg hade mött två - men också för samhället\r\nsom helhet, nämligen att vi har så mycket kompetens\r\nsom uppenbarligen inte tas till vara av lite olika skäl.\r\nIbland är det därför att systemen i sig tar väldigt lång\r\ntid att ta sig igenom, ibland därför att vi har uppenbar\r\ndiskriminering på arbetsmarknaden.\r\nDet system som vi nu arbetar med är att redan vid\r\nintroduktionen, redan de första dagarna man vistas i\r\nSverige, ska validering och utvärdering påbörjas av\r\ndet yrke och den utbildning man har med sig. Redan\r\ndå ska vi kunna erbjuda praktikplatser och svenskun-\r\ndervisning som är kopplade till det yrke man hade\r\nmed sig. Fram till att det systemet verkligen blir ef-\r\nfektivt för alla jobbar vi nu med att vidga möjligheten\r\natt gå en s.k. bristyrkesutbildning, som finns i dag\r\nmen som har varit ganska svår att använda om man\r\nredan har ett annat arbete.\r\nVi bygger alltså i dag ut möjligheterna. Och jag\r\nhoppas att introduktionen i framtiden gör att de som\r\nvi möter från sfi kommer att berätta om hur bra det\r\nvar, hur fort det gick och hur välkomna de kände sig\r\ntill Sverige.</pre><pre>Anf.  66  INGER LUNDBERG (s):\r\nHerr talman! Jag vill tacka statsrådet Sahlin för\r\nsvaret. Jag tycker att det här är jätteviktigt. Det är\r\nviktigt att det här implementeras också i de mindre\r\nkommunerna. Jag tror att storstäderna börjar bli gans-\r\nka duktiga på det här. Men det är inte säkert att man i\r\nde mindre kommunerna alltid fångar upp de här män-\r\nniskorna, fångar upp möjligheterna, för vi vill ju ha\r\nen situation där människor med utländsk bakgrund\r\nkänner att de kan bo kvar i Lindesberg eller bo kvar i\r\nKopparberg, men komplettera sin utbildning på när-\r\nmaste universitet.\r\nJag ser verkligen fram emot att regeringen sätter\r\nfart på det här arbetet och att det blir en självklarhet\r\natt alla som kommer hit med en bra yrkes- och ut-\r\nbildningsbakgrund får komplettera den snabbt och på\r\nrätt sätt i Sverige.</pre><pre>Anf.  67  Näringsminister MONA SAH-\r\nLIN (s):\r\nHerr talman! Jag håller bara med, både om be-\r\nskrivningen och förhoppningen. Även om man säkert\r\nhar kommit längre i många storstäder, där man haft\r\nen längre erfarenhet av att ta emot flyktingar och\r\ninvandrare, finns det fortfarande brister också där.\r\nMen självfallet är det viktigt att se till att mottagning-\r\nen kan ske i många delar av landet, att introduktionen\r\nkan fungera effektivt både i små och i stora städer och\r\natt vi sprider både erfarenheter och resurser, så att det\r\nblir lika möjligt att bli väl mottagen i Lindesberg som\r\ni Stockholm.</pre><pre>Anf.  68  FÖRSTE VICE TALMANNEN:\r\nDet är fortfarande ett antal av kammarens leda-\r\nmöter som har begärt att få ställa frågor, men vi har ju\r\nbestämmelsen att frågestunden varar exakt en timme.\r\nDet är alltså inte möjligt att alla kan få ordet.\r\nFrågestunden är därmed avslutad. Jag tackar före-\r\nträdarna för regeringen för att de har kommit hit och\r\nsvarat på kammarledamöternas frågor.</pre><pre>7 §  Hänvisning av ärenden till utskott</pre><pre>Föredrogs och hänvisades\r\nPropositioner\r\n2002/03:2 till socialförsäkringsutskottet\r\n2002/03:7 till finansutskottet</pre><pre>8 §  Bordläggning</pre><pre>Anmäldes och bordlades\r\nProposition\r\n2002/03:10 Straffrättsliga sanktioner mot överträdel-\r\nser av EG:s punktskatteregler för alkohol, tobak\r\noch mineraloljor</pre><pre>Skrivelse\r\n2002/03:3 2002 års redogörelse för tillämpningen av\r\nlagen (1991:572) om särskild utlänningskontroll</pre><pre>Förslag\r\n2002/03:RR2 Riksdagens revisorers förslag angående\r\nstatens personalpolitik\r\n2002/03:RR3 Riksdagens revisorers förslag angående\r\nstatens styrning av skolan</pre><pre>Motioner\r\nmed anledning av prop. 2001/02:190 Riksrevisionen\r\n2002/03:K2 Tobias Krantz och Liselott Hagberg (fp)</pre><pre>med anledning av prop. 2001/02:191 Sekretessfrågor\r\n- Ekonomisk brottslighet m.m.\r\n2002/03:K3 Mats Einarsson m.fl. (v)</pre><pre>9 §  Anmälan om interpellationer</pre><pre>Anmäldes att följande interpellationer framställts</pre><pre>den 17 oktober</pre><pre>2002/03:13 av Runar Patriksson (fp) till miljöminis-\r\nter Kjell Larsson\r\nBeslut om strandskydd\r\n2002/03:14 av Ulf Sjösten (m) till justitieminister\r\nThomas Bodström\r\nUtredning av ungdomsbrott</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 22 oktober.</pre><pre>10 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 15 oktober</pre><pre>2002/03:40 av Helena Bargholtz (fp) till utrikesmi-\r\nnister Anna Lindh\r\nDiskriminering av homosexuella\r\n2002/03:41 av Martin Andreasson (fp) till statsrådet\r\nJan O Karlsson\r\nUtredning av flyktingbegreppet\r\n2002/03:42 av Cecilia Nilsson (fp) till statsrådet\r\nBritta Lejon\r\nNeutrala myndigheter\r\n2002/03:43 av Marietta de Pourbaix-Lundin (m) till\r\nfinansminister Bosse Ringholm\r\nFastighetstaxering och fastighetsskatt</pre><pre>den 16 oktober</pre><pre>2002/03:44 av Gustav Fridolin (mp) till statsrådet Jan\r\nO Karlsson\r\nFlyktingar från Ryssland\r\n2002/03:45 av Kerstin Engle (s) till statsrådet Jan O\r\nKarlsson\r\nÄngelholm-Helsingborgs flygplats\r\n2002/03:46 av Agneta Ringman (s) till kulturminister\r\nMarita Ulvskog\r\nKulturarvs-IT\r\n2002/03:47 av Berit Jóhannesson (v) till vice stats-\r\nminister Lena Hjelm-Wallén\r\nCivilt utnyttjande av militära resurser</pre><pre>den 17 oktober</pre><pre>2002/03:48 av Ulla Hoffmann (v) till utrikesminister\r\nAnna Lindh\r\nFöljder av ett anfall mot irakiska Kurdistan\r\n2002/03:49 av Ulla Hoffmann (v) till utrikesminister\r\nAnna Lindh\r\nKurdistan\r\n2002/03:50 av Fredrik Olovsson (s) till justitieminis-\r\nter Thomas Bodström\r\nEtnisk diskriminering inom rättsväsendet</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 22 oktober.</pre><pre>11 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 16 oktober</pre><pre>2002/03:14 av Ragnwi Marcelind (kd) till justitiemi-\r\nnister Thomas Bodström\r\nFastighetsmäklarnämndens lokalisering\r\n2002/03:15 av Agne Hansson (c) till utrikesminister\r\nAnna Lindh\r\nOfficiella kontakter med regimen i Irak\r\n2002/03:17 av Tasso Stafilidis (v) till justitieminister\r\nThomas Bodström\r\nDen kanoniska rätten\r\n2002/03:18 av Tasso Stafilidis (v) till justitieminister\r\nThomas Bodström\r\nFörrättare av vigslar och partnerskap\r\n2002/03:19 av Tasso Stafilidis (v) till justitieminister\r\nThomas Bodström\r\nRegler för att ingå partnerskap\r\n2002/03:20 av Tasso Stafilidis (v) till justitieminister\r\nThomas Bodström\r\nAnknytningskrav för partnerskap\r\n2002/03:21 av Berit Jóhannesson (v) till statsrådet\r\nJan O Karlsson\r\nStöd till minröjning\r\n2002/03:22 av Berit Jóhannesson (v) till statsrådet\r\nJan O Karlsson\r\nSammanställning över svensk minröjningsverksamhet\r\når 2001\r\n2002/03:23 av Ragnwi Marcelind (kd) till statsrådet\r\nIngela Thalén\r\nLokalisering av försäkringskassornas arbetsskade-\r\nhantering\r\n2002/03:28 av Göran Lindblad (m) till statsrådet Jan\r\nO Karlsson\r\nVisum\r\n2002/03:29 av Tasso Stafilidis (v) till finansminister\r\nBosse Ringholm\r\nUppbörd till trossamfund utan samtycke\r\n2002/03:31 av Marietta de Pourbaix-Lundin (m) till\r\njordbruksminister Margareta Winberg\r\nTräda och odling på Gotland\r\n2002/03:32 av Yvonne Ruwaida (mp) till utrikesmi-\r\nnister Anna Lindh\r\nSvenskt agerande mot ev. israelisk invasion av Gaza\r\n2002/03:33 av Carl-Axel Johansson (m) till miljömi-\r\nnister Kjell Larsson\r\nSamordningsansvar för erosionsfrågor\r\n2002/03:34 av Ulla Löfgren (m) till jordbruksminister\r\nMargareta Winberg\r\nViltvårdsavgiften\r\n2002/03:35 av Rosita Runegrund (kd) till jordbruks-\r\nminister Margareta Winberg\r\nKonsekvenser av ett fiskestopp\r\n2002/03:36 av Sven-Gunnar Persson (kd) till jord-\r\nbruksminister Margareta Winberg\r\nInternationella åtaganden vid fiskestopp\r\n2002/03:37 av Rosita Runegrund (kd) till socialmini-\r\nster Lars Engqvist\r\nDe nya läkemedelsförmånerna</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 22 oktober.</pre><pre>12 §  Kammaren åtskildes kl. 15.00.</pre><pre>\r\nFörhandlingarna leddes\r\nav andre vice talmannen från sammanträdets början\r\ntill ajourneringen kl. 12.22 och\r\nav förste vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}