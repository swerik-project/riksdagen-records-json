{"dokumentstatus":{"dokument":{"hangar_id":"2348210","dok_id":"GQ0937","rm":"2002/03","beteckning":"37","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"37","slutnummer":"0","datum":"2003-12-16 00:00:00","systemdatum":"2005-10-27 12:06:08","publicerad":"2003-12-16 00:00:00","titel":"Riksdagens snabbprotokoll 2002/03:37 Tisdagen den 16 december","subtitel":null,"status":null,"htmlformat":null,"relaterat_id":null,"source":"webbnav","sourceid":"{BD971F6A-48F7-4F38-A1E3-A17791741B7A}","dokument_url_text":"http://data.riksdagen.se/dokument/GQ0937/text","dokument_url_html":"http://data.riksdagen.se/dokument/GQ0937","dokumentstatus_url_xml":"http://data.riksdagen.se/dokumentstatus/GQ0937","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2002/03:37</div>\r\n<div class=\"sidhuvud_datum\">Måndagen den 16 december</div>\r\n<div class=\"sidhuvud_klockslag\"></div>\r\n<hr class=\"sidhuvud_linje\">\r\n<pre>Kl.  10.00 - 17.58\r\n19.00 - 20.20</pre><pre>\r\n1 §  Justering av protokoll</pre><pre>Justerades protokollen för den 9 och 10 december.\r\n2 §  Avsägelser</pre><pre>Talmannen meddelade att förste vice talman Anders Björck (m) an-\r\nhållit om entledigande från uppdraget som ledamot av riksdagen från och\r\nmed den 1 januari 2003.</pre><pre>Kammaren biföll denna anhållan.</pre><pre>Talmannen meddelade vidare att Per Unckel (m) anhållit om entledi-\r\ngande från uppdraget som ledamot av riksdagen från och med den\r\n1 januari 2003.</pre><pre>Kammaren biföll denna anhållan.</pre><pre>3 §  Hänvisning av ärende till utskott</pre><pre>Föredrogs och hänvisades\r\nProposition\r\n2002/03:24 till näringsutskottet</pre><pre>Kammaren biföll talmannens förslag att motionstiden för ovanstående\r\nproposition skulle förlängas till den 24 januari 2003.</pre><pre>4 §  Förnyad bordläggning</pre><pre>Föredrogs och bordlades åter\r\nSocialförsäkringsutskottets betänkande 2002/03:SfU1</pre><pre>5 §  Kommunikationer</pre><pre>Föredrogs\r\ntrafikutskottets betänkande 2002/03:TU1\r\nUtgiftsområde 22 Kommunikationer (prop.2002/03:1 delvis).</pre><pre>Anf.  1  CLAES ROXBERGH (mp):\r\nHerr talman! Det är statens uppgift att se till att vi har en fungerande\r\ninfrastruktur. Det är statens uppgift att se till att den här infrastrukturen\r\nbefinner sig på en miniminivå över hela landet.\r\nNär man etablerar en infrastruktur styr den utvecklingen. Det är både\r\nett problem och en tillgång. Om man satsar på fel infrastruktur kommer\r\nden att styra utvecklingen åt fel. Om man satsar på rätt infrastruktur får\r\nvi en stimulans av samhällsutvecklingen åt rätt håll.\r\nLångsiktigheten är också både ett problem och en tillgång. Hur be-\r\ndömer man investeringar som har så lång varaktighet? Hur resonerade\r\nromarna när de byggde sina vägar i Europa? De kunde inte ana att vi\r\nfortfarande skulle använda dem 2 000 år senare. När järnvägarna började\r\nbyggas på 1860-talet här i Sverige drog vi på oss skulder av en omfatt-\r\nning som vi inte har gjort sedan dess. Riksdagen fattade beslut om denna,\r\nsom man ansåg det, chansartade investering. Tänk vilken utveckling det\r\ngav upphov till och hur viktigt det var för Sverige. Det styrde hela sam-\r\nhällsutvecklingen.\r\nDå är frågan hur vi ska bedöma de investeringar som vi ska göra i\r\nframtiden? Hur ska vi i dag kunna bedöma huruvida Botniabanan eller\r\nNorrbotniabanan är de investeringar vi ska göra? Jag är ganska övertygad\r\nom att båda dessa banor kommer att bli nödvändiga för Norrlands ut-\r\nveckling i ett långsiktigt perspektiv. Det är sådant som vi bör göra.\r\nVi tycker också att det finns sådant som vi inte hade behövt lägga\r\npengarna på. Ett par exempel på det är Citytunneln i Malmö och\r\nHallandsåstunneln. Vi tycker att vi hade kunnat spara in de pengarna och\r\nlagt dem på andra projekt.\r\nDet finns tre partier, Miljöpartiet, Socialdemokraterna och Vänster-\r\npartiet, som har gjort en överenskommelse på 121 punkter. Det är en\r\növerenskommelse mellan tre partier som innebär att partiernas represen-\r\ntanter kommer att verka för dessa 121 punkterna. Vi i Miljöpartiet ser\r\nmed tillfredsställelse att vi har ett antal viktiga punkter med som rör den\r\nhär sektorn. Vi tror att det kommer att bli bra.\r\nVi har nu en kraftig satsning på järnväg här i landet. Jag tror att det är\r\nriktigt. Det är en nödvändighet för att utvecklingen ska gå åt det håll som\r\nvi behöver. Vi behöver styra över mer gods och mer trafik till järnvägen.\r\nVi har problem på vägsidan. Vi har problem med trängsel i storstä-\r\nderna. Jag tror att det är nödvändigt med en marknadsprissättning på\r\nträngseleffekten så att de som kör på vägarna faktiskt får betala en avgift.\r\nPå det viset kan vi styra bort trafik och belöna dem som utnyttjar andra\r\nalternativ på samma sätt som när det gäller telefonsamtal. De kostar mer\r\npå dagen än på kvällen. Vi borde ha samma system på elsidan också.\r\nLåt oss titta på hur kapaciteten ser ut. Det är faktiskt så att ett tunnel-\r\nbanespår har samma kapacitet som 16 bilfiler. Då förstår man att vi inte\r\nkan lösa problemen i storstadsområdena genom att asfaltera ännu fler\r\nfiler. Vi måste ha andra metoder att lösa detta. Den spårbundna trafiken\r\när det alternativ som vi måste arbeta vidare med.\r\nNär det gäller vägarna i övrigt tror jag att olycksutvecklingen i den\r\ntunga trafiken är ett stort problem som vi har framför oss och som vi\r\nmåste hitta vägar att lösa. Det gäller också det slitage som den tunga\r\ntrafiken ställer till med. Jag har fått lära mig att en tung lastbil sliter lika\r\nmycket som 10 000 personbilar. Jag tror inte att den tunga trafiken\r\negentligen betalar sina kostnader.\r\nDet är viktigt att gå vidare och bygga bort de flaskhalsar som finns på\r\njärnvägen så att vi kan utnyttja systemet i dess helhet. Om vi bygger bort\r\nen flaskhals kan vi utnyttja resten av kapaciteten i systemet.\r\nSJ är en aktör inom järnvägsområdet. Jag tror att det vore bra om re-\r\ngeringen gav Brandborns järnvägsutredning ett tilläggsdirektiv så att man\r\nunder våren fick möjlighet att titta på de problem som finns med SJ:s\r\ntrafikeringsrättigheter, det vill säga monopolet, och hur SJ:s framtid\r\negentligen ska se ut. Det har en betydelse för det kapitaltillskott som ska\r\nkomma. Det finns tid för det om man jobbar snabbt. Om Brandborn går\r\nigenom de här frågorna och om man har en snabbremiss under sommaren\r\nså finns detta på bordet innan kapitaltillskottet måste ges till SJ i augusti.\r\nSjöfarten är ett energisnålt sätt att transportera gods, men problemet\r\när ju att sjöfarten inte har gjort sin läxa när det gäller dess miljöpåverkan.\r\nDet har vi sett genom de olyckor som har skett på den senaste tiden, till\r\nexempel den här oljetankern utanför Portugals kust.\r\nJag tror att det är av yttersta vikt att vi i Sverige gör allt vi kan för att\r\nfå våra havsområden deklarerade som PSSA, det vill säga particular\r\nsensitive sea areas. Det är viktigt att vi försöker göra detta genom våra\r\nsamarbetsorganistationer och att vi också går vidare som enskild nation\r\noch söker PSSA-status för våra kustområden.\r\nDet är också viktigt att vi ställer vettiga krav på sjöfarten i övrigt.\r\nDen måste minska sin miljöpåverkan. Här pågår ett frivilligt arbete som\r\nockså måste stödjas och uppmuntras, så att man minskar utsläppen från\r\nfartyg.\r\nInte heller när det gäller bunkerolja har man gjort sin läxa. Många\r\nfartyg kör på bunkerolja med hög svavelhalt, och det vill vi få bort. Det\r\nfinns ett antal goda exempel, rederier som gör ett förträffligt jobb, som\r\nhar goda fartyg med låga emissioner och som kör på bra bunkerolja. De\r\nhär rederierna borde vi uppmuntra eftersom de är exempel som vi vill att\r\nde andra ska följa. Vi måste hitta sätt att stödja de här företagen. Framför\r\nallt bör vi när vi handlar upp transporter se till att ställa miljökrav på\r\ndessa.\r\nLuftfarten har klarat sin läxa bra på miljöområdet men har ändå en\r\nstor miljöpåverkan. Flyget ska användas till det som det är bra på. Jag\r\ntror att vi har en uppgift i att se över hur flyget fungerar, framför allt i\r\nglesbygden. Vilka flygplatser ska till exempel ha kommunalt stöd, och\r\nvilka ska vara statliga? Där finns en uppgift för oss.\r\nDen stora uppgiften är egentligen att få en samordning mellan trafik-\r\nslagen. Det har många gånger gjorts försök att förbättra samordningen\r\nmånga gånger om, men jag tror att detta måste göras ordentligt. Alltför\r\nmycket sker på det viset att sektorerna bedöms var och en för sig. På\r\njärnvägshåll tenderar man att se det så att allt ska transporteras på järn-\r\nväg, medan man inom flyget tenderar att se det så att allt ska transporte-\r\nras på flyget etcetera. I själva verket är det så att vi når framgång om\r\ntransportslagen samverkar. Det är då som vi kan få ett miljöanpassat och\r\neffektivt transportsystem.</pre><pre>Anf.  2  ELIZABETH NYSTRÖM (m):\r\nHerr talman! Inledningsvis vill jag yrka bifall till reservation nr 2.\r\nGivetvis står vi moderater bakom alla våra yrkanden men nöjer oss med\r\natt yrka bifall till endast en reservation.\r\nRegeringen och dess ännu ganska nytillträdda infrastrukturminister\r\nUlrica Messing, som jag vill hälsa välkommen i den nya rollen, har ett\r\nstort ansvar för den infrastruktur som i många  avseenden utgör grunden\r\nför vårt lands framtida utveckling. Ansvaret medför stora utmaningar\r\nmen också stora möjligheter. Om befintlig infrastruktur förvaltas an-\r\nsvarsfullt och ny infrastruktur utvecklas på ett framåtsyftande sätt, är\r\nmöjligheterna oändliga. Om å andra sidan det förfall som i dag tyvärr\r\npräglar infrastrukturen tillåts fortsätta och en positiv utveckling inte tas\r\ntill vara, ser framtiden inte alls ljus ut.\r\nBristerna i underhållet på vägsidan beräknades av Vägverket vid in-\r\ngången av detta år till närmare 16 miljarder kronor.\r\nExemplet SJ är tydligt. SJ behöver nu 1 miljard kronor för att klara\r\nekonomin. Under flera år har tågmaterielen eftersatts. Dessutom har SJ\r\ntecknat förlustavtal som är mycket tveksamma ur konkurrenssynpunkt\r\noch som kommer att fortsätta att kosta stora pengar lång tid framöver.\r\nEn väl utvecklad infrastruktur är en förutsättning för Sveriges framti-\r\nda tillväxt. Den välståndsutveckling som Sverige genomgått det senaste\r\nårhundradet är i stor utsträckning förknippad med handel och därmed\r\nmed transporter och kommunikationer. Infrastrukturen gör det möjligt att\r\ntransportera såväl gods och passagerare som information.\r\nKraven på ett transportsystem som tillvaratar alla de olika trans-\r\nportslagens möjligheter växer i takt med att inte minst industrins krav på\r\npunktliga leveranser ökar. I allt större utsträckning fungerar de olika\r\ntransportslagen som komplement till varandra.\r\nNär infrastrukturen brister och inte klarar att leva upp till de krav som\r\ndess användare ställer på den har detta betydligt mer långtgående konse-\r\nkvenser än vad som vid första anblicken ser ut att vara fallet. Ett vägnät\r\nsom inte är framkomligt året runt och som har hög olycksfrekvens inne-\r\nbär ett allvarligt hinder för etablering av företag.\r\nDet finns skäl att ifrågasätta den väg regeringen valt att slå in på. Den\r\ninfrastrukturproposition som regeringen presenterade häromåret är enligt\r\nmin mening ett tydligt bevis på att den valda vägen inte är den rätta.\r\nTrots att trafiken på vägarna ökar och allt tyder på att den kommer att\r\nfortsätta att öka, vilket leder till omfattande slitage, är de resurser som\r\nregeringen satsar på vägarna otillräckliga. Vi moderater menar att resur-\r\nserna till infrastrukturen måste fördelas på ett helt annat sätt än det re-\r\ngeringen tillämpar, och därför har vi föreslagit en kraftig ökning av an-\r\nslaget till vägarna. Detta framgår tydligt i vårt särskilda yttrande.\r\nRegeringens oförmåga att få till stånd nödvändiga investeringar i vä-\r\ngar och järnvägar riskerar på sikt hela landets tillväxt. Tillförlitliga trans-\r\nporter är en absolut nödvändig förutsättning för att företag ska våga satsa\r\noch investera i Sverige. Hur kan regeringen med det underlag som fak-\r\ntiskt finns fortsätta att ignorera de stora behov av nödvändiga satsningar\r\nsom finns?\r\nHerr talman! Flera av  regeringens tillkortakommanden förtjänar att\r\nsärskilt belysas, och jag ska ta upp ett par av dem.\r\nTrafiksituationen i Stockholm är ohållbar, och regeringens vilja att\r\ngöra något åt problemen är minst sagt tveksam. Tre av fyra järnvägsresor\r\ni vårt land slutar eller börjar i Stockholm. 80 % av alla fjärrtåg passerar\r\nvia Riddarholmen. Spåren över Riddarholmen invigdes 1871. Då hade\r\nStockholm knappt 200 000 invånare. I dag har regionen närmare 2 miljo-\r\nner invånare. Under samma tid har Sveriges befolkning fördubblats. På\r\n130 år har nästan ingenting gjorts för att utveckla järnvägsinfrastrukturen\r\ngenom Stockholm.\r\nEssingeleden togs i bruk i slutet av 60-talet. Sedan dess har det i stort\r\nsett inte hänt någonting när det gäller att anpassa infrastrukturen till den\r\nökande trafiken. Stockholms län har ökat sin befolkning med nästan ett\r\nhelt Malmö, och biltrafiken beräknas växa med 60-70 % fram till 2030 i\r\nden här regionen. Regeringens enda trafikpolitiska insats för stockhol-\r\nmarna är löftet om att införa trängselavgifter - något som vi moderater\r\ndefinitivt säger nej till.\r\nOmkring 7 miljarder kronor per år kostar bristerna i Stockholmsregi-\r\nonens infrastruktur i tidsförluster för företagen och den arbetande befolk-\r\nningen. 7 miljarder kronor motsvarar hälften av polisens budget.\r\nEn komplett ring runt Stockholms innerstad har stått på dagordningen\r\nsedan 1960-talet, liksom en västlig förbifart. Såväl spår- som vägkapaci-\r\nteten genom Stockholm måste öka snarast. Jag är inte stockholmare, men\r\njag är svensk och angelägen om att vår huvudstad ska ha goda kommuni-\r\nkationer.\r\nJag vill också ta upp de problem som vi har i min hemtrakt Trollhät-\r\ntan. Strax efter valet presenterade Vägverket underlaget för den natio-\r\nnella vägplanen. Det är med stor förvåning man konstaterar att riksväg\r\n45 mellan Göteborg och Trollhättan inte är omnämnd i planen. Denna\r\nväg, ja hela riksväg 45 ända upp  till Karesuando, betyder mycket såväl\r\nför näringslivets utveckling och den nödvändiga arbetspendlingen som\r\nför turistnäringen. Det är obegripligt att en regering vid planeringen av\r\nlandets infrastruktur inte tar hänsyn till näringslivets möjligheter till\r\nutveckling.\r\nEn utbyggnad av riksväg 45 till Europaväg är en nödvändighet för\r\nbland annat bilindustrins utveckling i Sverige. Har vi råd att äventyra\r\nännu en stor arbetsgivares existens?\r\nÄven förbindelserna från Göteborg till Oslo, det vill säga E 6, och\r\nNorge-Vänerlänken är två stråk som kräver en snar lösning. Det borde\r\nvara pinsamt för regeringen att inte åstadkomma bra förbindelser med\r\nvårt grannland i väster.\r\nHerr talman! När vi nu står inför ännu ett års slut tvingas vi än en\r\ngång konstatera att allt prat om nollvisionen inte är annat än just prat.\r\nSedan beslutet om nollvisionen fattades i riksdagen har snart 3 000 män-\r\nniskor förlorat livet i trafiken. Och mycket riktigt konstaterar regeringen i\r\nsin budgetproposition att det inte finns något som tyder på att etappmålet\r\nför 2007 om högst 270 döda i trafiken kommer att uppnås. Trots detta har\r\nregeringen inte gjort några större ansträngningar för att ta itu med frågan.\r\nVägnätets standard har stor betydelse för trafiksäkerheten. Bra vägar\r\noch en god vägmiljö är en förutsättning för ökad trafiksäkerhet. De ute-\r\nblivna infrastruktursatsningarna har satt sina tydliga spår i statistiken.\r\nHerr talman! Det krävs kraftfulla insatser för att åstadkomma en säk-\r\nrare trafikmiljö för barnen. Ett antal allvarliga olyckor har på ett drama-\r\ntiskt sätt aktualiserat frågan om barns säkerhet i bussar. En undersökning\r\nNTF nyligen gjorde i 101 kommuner visar att många kommuner inte\r\nställer de krav som kan förväntas vid upphandlingar av skolskjutsar. Mer\r\nän hälften ställer inte krav på bälten, och mer än 40 % ställer inte ens\r\nkrav på sittplats åt alla barn. Inte en enda kommun kräver alkolås i bus-\r\nsarna. Kommunerna måste använda den möjlighet de i upphandlingssitu-\r\nationer har att ställa krav som kan höja trafiksäkerheten, till exempel\r\nbälteskrav. När det gäller skolskjutsarna saknar dessutom många chauf-\r\nförer utbildning anpassad efter de särskilda krav som ställs i den aktuella\r\nmiljön. Det kan finnas skäl att överväga en speciell utbildning för dessa\r\nchaufförer.\r\nHerr talman! När regeringen förra hösten presenterade infrastruktur-\r\npropositionen påpekade vi, redan då, att den var en bluff. Att så verkligen\r\när fallet får vi ideligen bekräftat. Bara ett par veckor före höstens val blev\r\ndet känt att Vägverket inte tänkte informera om vilka vägar regeringens\r\npengar inte räcker till. Det framkom först efter valet. Att en statlig myn-\r\ndighet agerar på det viset i en valrörelse kan inte vara acceptabelt.\r\nPratminister Björn Rosengren har lämnat Ulrica Messing ett tungt\r\narv.\r\nHur gärna barnet inom oss än skulle vilja att det är tomten i sin släde,\r\ndragen av renarna, som lägger grunden för det julfirande vi står inför är\r\ndet ju inte så. Det är i stället Posten och Internet som ser till att våra jul-\r\nhälsningar når vänner och släktingar runtom i världen. Tåg, flyg och båt\r\nger oss möjlighet att trots stora avstånd mötas för att tillbringa helgerna\r\ntillsammans. Andra färdas på våra vintervägar. Låt oss hoppas att de\r\nkommer säkert fram - trots de yttre omständigheterna.\r\nAvslutningsvis, herr talman, vill jag tacka vårt kansli för ett fantas-\r\ntiskt arbete, och önskar er alla en god jul och ett gott nytt år.</pre><pre>Anf.  3  RUNAR PATRIKSSON (fp):\r\nHerr talman! Fru statsråd! Ledamöter! Kolleger i utskottet! Det är en\r\nviktig debatt som är på gång! I morse när jag satt och förberedde mig\r\nslog det mig: Frågan är om inte alla utskott tycker att deras eget utskott\r\när det viktigaste, men på något sätt känns det som om de frågor som\r\nbehandlas i trafikutskottets och i minister Messings kansli är viktiga för\r\nåtkomligheten i hela landet. Och om inte den fungerar så fungerar ingen-\r\nting.\r\nEn dag när vi på Värmlandsbänken träffade våra företrädare för när-\r\ningen så var det en som sade att välfärd är att färdas väl. Jag tycker det är\r\nen rätt bra bild för dagens debatt. Om vi skulle kunna komma fram till\r\noch vara överens om att välfärd är att färdas väl så tror jag att det vore\r\nbra, även om vi kanske har lite olika lösningar på det hela.\r\nOrdförande Roxbergh lägger hårt tryck på järnvägssidan, men jag bor\r\ni en del av Sverige där vi inte har sett ett järnvägsspår sedan år 1986, då\r\ndet kom en regnskur och tog bort järnvägen för oss, och möjligen till\r\nMiljöpartiets förtret har vi aldrig saknat den. Tyvärr har vi inte heller fått\r\nnågra vägar som kompletterar det hela, men det vore ju skönt om vi finge\r\ndet! Det är ju så att vägnätet är det som försörjer hela landet med åtkom-\r\nlighet. Anslaget till kommunikationer är ett av riksdagens viktigaste.\r\nVisst är skola, vård och omsorg kanske lite mer personligt och viktigt,\r\nmen det byggs egentligen inga skolor och ingen sjukvård eller någon\r\nannan funktion i Service-Sverige där inte vägen fungerar.\r\nAnslaget till politikområde 22 Kommunikationer visar ju en stor\r\nolikhet mellan den sittande majoriteten och de borgerliga partierna till-\r\nsammans: 364 miljarder till år 2015 från regeringen och 375 miljarder\r\nsom vi säger från Folkpartiet. Det är en skillnad på 11 miljarder, och det\r\när ganska mycket pengar. Det finns också en skillnad mellan satsning på\r\nvägnätet och satsning på järnvägsnätet. Den rödgröna vänstersvängen har\r\nändock satsat på järnvägen i en omfattning som vi tror inte är genomför-\r\nbar. Sedan finns det projekt i järnvägssatsningar som man kan vara tvek-\r\nsam till kostnadsberäkningarna för.\r\nTänk om vi hade kunnat komma överens om att vi satsar på vägnätet\r\nsom gagnar alla, oavsett om tågen går eller inte! Vi måste nu satsa på\r\nvägarna i Sverige så att de blir farbara året om, även i tjällossningstider. I\r\ndag har vi livsfarliga vägar. 500 dödade per år är ohållbart och männi-\r\nskokränkande. Vi måste göra någonting åt den saken tillsammans.\r\nDe fyra borgerliga partiernas reservationer talar ett tydligt annat väg-\r\nspråk än den rödgröna vänstersvängmajoriteten, som jag uttrycker mig i\r\ndag om den överenskommelse som ligger.\r\nDen svenska träindustrin är en av landets viktigaste exportnäringar\r\nsom Folkpartiet anser nonchaleras genom eftersatta satsningar på vägnä-\r\ntet. Vi vill föra över 21 miljarder från järnvägssatsningarna till vägnätet\r\nunder perioden plus 11 miljarder mer än regeringen, vilket ger\r\n32 miljarder, och en satsning av dessa pengar ska riktas strikt mot tjäl-\r\nsäkring av det vägnät som är så viktigt för industrin - och för skolan,\r\nvården och omsorgen i landets landsbygdsdelar, alltså där träindustrin\r\nmed flera finns.\r\nHerr talman och fru statsråd! Det enskilda vägnätet måste också vär-\r\nnas. BREV-utredningens förslag om försämringar ligger i Folkpartiets\r\npapperskorg! Men vi ser gärna att lokala privata aktörer kan få möjlighet\r\natt agera som vägansvariga efter anbudsförfarande där marknadsvillkor\r\nför det enskilda vägnätet gäller. Det enskilda vägnätets möjligheter får\r\ninte rubbas, utan måste ges allt det stöd som krävs för ett väl fungerande\r\nenskilt vägnät, såsom de fyra borgerliga partierna skriver i sin reserva-\r\ntion, som redan är hävdad i dag.\r\nNu måste vi försöka ändra kvaliteten på vägnätet och möjligheten till\r\növerförande av pengar till det enskilda vägnätet. Så här säger trafikanter\r\nofta bland oss som bor i skogslänen: Skogsbilvägen, den enskilda - ja,\r\nden är okej! Det enskilda vägnätet, som vi ska fram på till sågverket, ja,\r\ndet fungerar. Men statens väg är avstängd, kanske fem, kanske sex, kan-\r\nske sju veckor efter den här julhelgen som vi nu ska fira.\r\nDet är ohållbart! Vi måste göra någonting åt det vägnät som i dag är\r\ntjälsjukt.\r\nVi i Folkpartiet tror att PPP-byggande i 50-miljonersklassen skulle\r\nvara genomförbart under perioden till år 2015. Här kommer de satsningar\r\nsom kan göras i storstadsområden. Precis som Moderaternas företrädare\r\nhär sade är det jätteviktigt även med satsningar i storstadsområdena. Det\r\nskulle vara möjligt att använda PPP-medel för de stora kringfartslederna\r\nkring Stockholm och andra storstäder, vilket skulle lösgöra medel ur det\r\nfasta anslaget i budgeten för just de satsningar på vägnätet som jag tidi-\r\ngare nämnde.\r\nDen enda väg som jag för min del vill ta upp är väg 45, Sveriges\r\nBroadway, som går från Göteborg till Karesuando och som korsar alla\r\növriga vägar. Broadway i New York korsar ju alla andra vägar och så är\r\ndet även med 45:an.\r\nHerr talman! Fru statsråd! När folk är uppe i talarstolen och pratar om\r\nväg 45 blir det mycket lokalpolitik. Många gånger framstår det som att\r\nväg 45 slutar i Trollhättan. I allmänpolitiska debatten sades det att den\r\ngick ända till Uddevalla. Ibland står jag i talarstolen och enligt mig slutar\r\nden i Torsby eller vid Dalagränsen. Om det är en dalmas som pratar om\r\nväg 45 kan det verka som att den går till Jämtlandsgränsen. Men väg 45\r\ngår faktiskt genom hela landet från Göteborg till Karesuando. Låt oss nu\r\nlyfta väg 45 upp till en Europaväg! Den har ju Europavägsstatus i övriga\r\nEuropa, från Sicilien till Göteborg.\r\nJag ska återkomma till anslagskombinationen. Tänk om regeringen\r\nhade valt andra samarbetspartner i infrastrukturfrågan än den rödgröna\r\nvänstersvängen, då är vi i Folkpartiet säkra på att arbetslösheten hade\r\nvarit mindre, sjukskrivningarna på grund av oro för arbetstillfällena i\r\nLandsbygdssverige hade varit färre, tillgången på läkare, tandläkare och\r\nföretagare hade varit större över hela landet eftersom åtkomligheten hade\r\nvarit större.\r\nFör att rädda möjligheten att bo och arbeta där man vill med dräglig\r\nservice för de skattekronor - och de är ju ganska många - som medbor-\r\ngarna betalar tror jag och Folkpartiet att vi måste se en gemensam lös-\r\nning på frågan om infrastrukturens satsningar.\r\nJag ska avsluta med ett måtto som jag hörde i går kväll på en konsert\r\ni Stockholm: Vi är på väg tillsammans.</pre><pre>Anf.  4  JOHNNY GYLLING (kd):\r\nHerr talman! Jag har dåliga nyheter till min värderade kollega Runar\r\nPatriksson. Han vill ju att riksväg 45 ska klassas som Europaväg. Jag kan\r\nberätta att det inte är alltid som det hjälper. I Blekinge där jag bor har vi\r\ntill exempel Europaväg 22, men på vissa sträckor är den tillåtna hastig-\r\nheten bara 30 km i timmen.\r\nI morse när jag slog upp tidningen läste jag om en familj i Jämjö, ett\r\nlitet samhälle i Blekinge, som hade fått oväntat besök - som det brukar\r\nheta i reklamen. De hade nämligen fått in en långtradare i trädgården.\r\nDet var tur att det var den här familjen som fick besök och inte grannen.\r\nDe bor nämligen granne med en bensinstation.\r\nSå här är det. Det är mycket tung trafik på den här Europavägen, men\r\nändå byggs den inte ut. För tio år sedan ville människorna i Jämjö ha en\r\nförbifart. Kommunen lade ned mycket engagemang på att bearbeta Väg-\r\nverket. Fortfarande finns det ingen förbifart. Det är inte säkert att denna\r\nlastbilsolycka hade undvikits ändå, men risken hade varit mycket mindre\r\nom det hade funnits en riktig motorväg genom Blekinge.\r\nHerr talman! Jag har också goda nyheter till Runar Patriksson och öv-\r\nriga. Jag hoppas att väljarna vid nästa val ska se skillnaden på den trans-\r\nportpolitik som bedrivs i dag och som skulle ha kunnat bedrivas med en\r\nannan regering där Folkpartiet, Kristdemokraterna och andra partier hade\r\nkunnat ingå.\r\nDen nuvarande transportpolitiken har inneburit att eftersläpningarna\r\nav de planer som har beslutats av riksdagen bara har ökat när det gäller\r\nbåde vägar och järnvägar. Vägunderhållet är eftersatt på ett oacceptabelt\r\nsätt. Denna utveckling för Sverige allt längre bort ifrån de transportpoli-\r\ntiska målen.\r\nVad är det då för mål som jag avser? Jo, riksdagen har ju beslutat om\r\nett övergripande mål och sex delmål. I sin budgetproposition har reger-\r\ningen redovisat hur det har gått med dessa mål. Har man uppfyllt dem?\r\nDet finns också etappmål.\r\nNär det gäller tillgänglighet säger regeringen att man inte når upp till\r\netappmålet.\r\nNär det gäller transportkvalitet säger regeringen att det har blivit lite\r\nbättre, men att man inte når upp till etappmålen.\r\nNär det gäller trafiksäkerhet säger regeringen att det har blivit sämre\r\noch att man inte når upp till etappmålen.\r\nHerr talman! Trafiksäkerheten skulle förtjäna en egen debatt. Jag\r\nhoppas kunna återkomma till det ämnet i senare replikväxling.\r\nNär det gäller miljö som transportmål säger regeringen att det enda av\r\nde olika målen inom miljöområdet som har nåtts är målet för luftförore-\r\nningar. Där har det blivit bättre, och det är naturligtvis väldigt positivt.\r\nNär det gäller målet regional utveckling säger regeringen att det är\r\nosäkert om målen har nåtts där.\r\nNär det slutligen gäller jämställdhet, som är ett nytt mål, har reger-\r\ningen ingen uppföljning, och det har sina naturliga förklaringar eftersom\r\ndet är så nytt.\r\nVi kristdemokrater föreslår i stället att man ska satsa kraftigt på det\r\nsvenska väg- och järnvägsnätet. Vi redovisar detta i vår motion T462. Vi\r\nvill satsa särskilt på trafiksäkerhet, regional utveckling och miljö. Vi vill\r\nvidare satsa på underhåll av och investeringar i vägar och järnvägar med\r\n4,3 miljarder kronor mer än det som regeringen har föreslagit. Av detta\r\nreserveras 1 miljard kronor till ett förbättrat vägunderhåll.\r\nDärutöver föreslår vi att man ska lägga fast ett program för invester-\r\ningar med alternativ finansiering, så kallad PPP, och jag ska be att få\r\nåterkomma till detta.\r\nHerr talman! Jag vill yrka bifall till en enda reservation i det här be-\r\ntänkandet, och det är reservation nr 3. Vi kristdemokrater står självfallet\r\nbakom alla reservationer där vi finns med, men jag yrkar bifall enbart till\r\nreservation nr 3.\r\nInom detta område har vi också väckt fem särskilda kommittémotio-\r\nner om trafiksäkerhet, sjöfart, åkerinäring, post, tele, IT och en motion\r\nmed rubriken Bilen och miljön.\r\nClaes Roxbergh sade flera intressanta saker i sitt inledningsanföran-\r\nde. Jag skulle vilja ställa en fråga till honom.\r\nClaes Roxbergh pratade om den goda sjöfarten som vi bör uppmunt-\r\nra, de som är seriösa, vill ha hög säkerhet, har bra olja i sina tankar och\r\nså vidare. Jag håller verkligen med om att vi måste uppmuntra sådan\r\nsjöfart. Jag skulle vilja fråga Roxbergh om Miljöpartiet är berett att\r\nstödja förslaget om en tonnageskatt för sjöfarten, så att den svenska sjö-\r\nfartsnäringen får ännu bättre villkor och kan fortsätta att växa och föregå\r\nmed goda exempel.\r\nHerr talman! Jag skulle vilja ägna några ord åt våra vägar. Karin\r\nBoye skrev i sin dikt I rörelse: \"Nog finns det mål och mening i vår färd\r\n- men det är vägen, som är mödan värd.\" Nu tror jag inte att hon skrev\r\nom de fysiska vägar vi färdas på, men ändå.\r\nJag undrar om alla håller med om att vägen är mödan värd. Hur är det\r\nmed de som bor i Norrlands inland, håller de med om att det är värt att\r\nfärdas på de dåliga vägarna? Vad tror ni att de människor jag nämnde\r\ntidigare i samhället Jämjö tycker om sin Europaväg som går rakt igenom\r\nsamhället? Vad tycker trollhätteborna om väg 45? Det har vi redan hört.\r\nVad tycker boråsborna om väg 40? Vad tycker skaraborna om E 20? Vad\r\ntycker stockholmare om vägtrafiken här runtomkring? Och vad tycker\r\nalla enskilda vägföreningar runtom i landet när de nu i många fall får\r\nminskat stöd av staten?\r\nJag tror att det är många som saknar en kraftig satsning på vägarna.\r\nHur kommer det sig till exempel att vårt grannland Danmark gör ungefär\r\nsamma investering per invånare i sitt statliga vägnät? Det är bara det att\r\nSverige har ett vägnät som är åtta gånger längre. Vi skulle alltså behöva\r\nsatsa åtta gånger mer för att upprätthålla lika bra standard på de statliga\r\nvägarna. Sverige är ju ett glest befolkat land, och det motiverar kraftiga\r\nsatsningar på vägarna.\r\nVägverket har ett underhållsberg att kämpa med, det vill säga efter-\r\nsatt underhåll. Det är i storleksordningen 15 miljarder, har vi fått höra. I\r\nbudgetpropositionen säger regeringen själv att det måste vara god fram-\r\nförhållning. Det har vi inte sett särskilt mycket av, när beslutade projekt\r\nläggs ned eller skjuts på framtiden.\r\nPå sidan 28 i budgetpropositionen skriver man följande: \"För att upp-\r\nnå de transportpolitiska målen skall vid prioritering av åtgärder de mest\r\nsamhällsekonomiskt lönsamma åtgärderna väljas.\" Hur hänger detta ihop\r\nmed den senaste uppfinningen Norrbotniabanan? Här kan man i valrörel-\r\nsen och vid regeringsförhandlingar på fem minuter, tycks det, komma\r\növerens om en satsning på mellan 12 och 24 miljarder. Det är de siffror\r\nsom jag har hört. Jag vore tacksam om kommunikationsministern Ulrica\r\nMessing kunde säga någonting i dag om vad som händer med Norrbotni-\r\nabanan.\r\nJag tycker att man ska lyssna på vad näringslivet säger när det gäller\r\natt hushålla med våra pengar:\r\n1.      Vidmakthåll befintlig infrastruktur.\r\n2.      Förstärk och bygg bort de brister som finns.\r\n3.      Genomför först beslutade projekt.\r\n4.      Därefter kan man fatta beslut om nya projekt.\r\nHerr talman! Jag skulle vilja säga något om alternativ finansiering. Vi\r\ntror att det är ett sätt att komma snabbare fram med stora, dyra projekt på\r\nväg- och järnvägssidan. Det har fungerat i andra länder. Regeringen har\r\ntidigare lovordat PPP-tanken men har sedan övergett den på grund av att\r\nVänsterpartiet har sagt nej till den i förhandlingar. Därför är min fråga till\r\nministern: När kan vi få en satsning på public-private partnership i Sve-\r\nrige, så att vi kan bygga färdigt de vägar som behövs?</pre><pre>Anf.  5  CLAES ROXBERGH (mp) replik:\r\nHerr talman! Jag fick en fråga av Johnny Gylling angående tonnage-\r\nskatten. Rederinäringen har ett problem. När man säljer ett fartyg får man\r\nin en vinst från den försäljningen. I dag finns det otillräckliga fonde-\r\nringsmöjligheter. Det är inte säkert att man kan köpa ett nytt fartyg under\r\nlöpande räkenskapsår. Det är en fråga som behöver lösas för rederinär-\r\ningen. Tonnageskatt är ett alternativ. Jag tycker att det intressant och att\r\nman kan fundera vidare på det spåret.\r\nSom sagt, rederinäringen har ett behov av lösning när det gäller de\r\nhär realisationsvinsterna.</pre><pre>Anf.  6  JOHNNY GYLLING (kd) replik:\r\nHerr talman! Jag tackar Claes Roxbergh för det intressanta svaret.\r\nDet visar att Miljöpartiet, som jag tolkar det, är öppet för att diskutera\r\nden formen av beskattning i stället för traditionell vinstbeskattning. De\r\nflesta EU-länder har infört systemet med tonnageskatt för att underlätta\r\nför sin egen handelsflotta medan Sverige och något annat land är en-\r\nsamma om att inte ha det systemet. Det är godkänt i de konkurrensregler\r\nsom gäller inom EU. Men varför ska Sverige vara sist på det området?\r\nVarför ska de svenska redarna som försöker satsa på säkerhet och god\r\nsjöfart inte få samma villkor som de andra?\r\nJag tolkar det här svaret som positivt och hoppas att riksdagen inom\r\nen inte alltför avlägsen framtid ska besluta om tonnageskatt för sjöfarten.</pre><pre>Anf.  7  KARIN SVENSSON SMITH (v):\r\nHerr talman! Det är en budgetdebatt vi har i dag, en debatt kring tra-\r\nfikutskottets budgetbetänkande. Vår uppgift som riksdagsledamöter är att\r\nfördela anslag och fatta de beslut som behövs så att de transportpolitiska\r\nmålen nås. Vi har enigt beslutat om de sex målen. I stället för att uppe-\r\nhålla mig kring enskilda väg- och järnvägssträckningar tänkte jag preci-\r\nsera målsättningen: Vad är syftet med trafikpolitiken? Vad är det vi ska\r\nnå med de beslut vi fattar här i riksdagen?\r\nEtt av målen handlar om tillgänglighet. Vi redovisar i betänkandet,\r\nprecis som regeringen redovisar i propositionen, att målet inte nås. Det är\r\ndock svårt att mäta det, för det finns inte några preciserade etappmål. I\r\nvissa avseenden har tillgängligheten ökat, i andra avseenden har den\r\nförsämrats. Här krävs det ytterligare ansträngningar. Särskilt de funk-\r\ntionshindrade är oroliga för hur det ska gå till att klara av det riksdagsbe-\r\nslut som är fattat när det gäller deras tillgänglighet till olika transportme-\r\ndel.\r\nEtt transportpolitiskt mål handlar om positiv regional utveckling. Det\r\när också svårt att mäta. Det är viktigt att man funderar över vad det inne-\r\nbär och vilka beslut som följs. Man ser att den tendens som finns till\r\növerhettning av storstäderna och utarmning av glesbygden fortsätter. Hur\r\nskulle transportpolitiken kunna se ut för att bättre klara det målet?\r\nEtt transportpolitiskt mål handlar om transportkvalitet. I vissa avse-\r\nenden konstaterar man att den har förbättrats. Det övervägande är dock\r\nnegativt, varpå man säger att de mål riksdagen har satt upp inte nås. Jag\r\nvill i det sammanhanget komma med en annan uppgift än den Claes\r\nRoxbergh har när det gäller kvaliteten på våra vägar. Om man läser Väg-\r\nverkets sektorsredovisning motsvarar en fullastad långtradare 75 000\r\npersonbilar i förslitning av vägen och inte 10 000. Det är möjligt att det\r\ninte är helt korrekt, men jag har ingen annan källa än Vägverket och det\r\när trots allt den myndighet som sköter vägarna i vårt land. I det avseendet\r\ntror jag nog att vi ska utgå från den redovisning Vägverket gör.\r\nVi har ett transportpolitiskt mål som handlar om trafiksäkerhet.\r\nEtappmålen är synnerligen precisa. Det går därför att tydligt konstatera\r\natt utvecklingen går åt helt fel håll. Jag tänker inte uppehålla mig närma-\r\nre vi det, för det har vi haft en interpellationsdebatt om. Jag hoppas att vi\r\nåterkommer till det i kammaren vid ett senare tillfälle under mandatperi-\r\noden. Jag finner det särskilt angeläget att den nationella samling som nu\r\narbetar för att komma fram med förslag till hur vi ska nå nollvisionen\r\nockså leder till förslag och en proposition som vi kan fatta beslut om här,\r\nsom gör för troligt att vi når de mål vi har satt upp.\r\nVi har ett nytt transportpolitiskt mål, jämställdheten. Här finns ingen\r\nredovisning och det är inte så mycket att säga om det. Men vi kan kanske\r\ngissa varför. Meningen är att kvinnors och mäns transportbehov ska\r\ntillgodoses i lika stor utsträckning. Likaså ska de skillnader i värderingar\r\nsom man konstaterat finns i lika omfattning prägla de beslut vi fattar om\r\ntransportpolitiken.\r\nNär man går igenom ledningarna för de olika aktörerna på transport-\r\nmarknaden är det lätt att konstatera att där inte finns någon jämställdhet.\r\nNär man lyssnar på kollektivtrafikresenärerna, av vilka majoriteten är\r\nkvinnor, och jämför den vikt som tillmäts deras önskemål med den som\r\ntillmäts de tunga vägaktörerna i sammanhanget, vilka övervägande är\r\nmän, inser man att där inte finns någon jämställdhet. Det krävs mycket\r\nmer insatser för att klara av jämställdhetsmålet, men eftersom det ännu\r\ninte är preciserat hur detta ska mätas lär vi få återkomma till frågan.\r\nDet sista transportpolitiska målet som jag tänkte ta upp handlar om\r\nmiljön. Vi har i trafikutskottsbetänkandet delat upp det i tre variabler,\r\nnämligen klimat, luftföroreningar och buller. Med tanke på hur man\r\nmäter luftföroreningar kommer man förmodligen att nå målen. Men man\r\nmåste nog vidga begreppet luftföroreningar. Det är inte en gång för alla\r\ngivet vilka luftföroreningar som är väsentligast i sammanhanget. Det är\r\ninte heller givet att de mål vi har satt upp är tillfyllest för att nå det över-\r\ngripande målet om en långsiktigt hållbar utveckling.\r\nVad gäller klimat är utvecklingen definitivt på väg åt fel håll. Det-\r\nsamma gäller buller. Inte heller där har vi nått särskilt långt.\r\nFlera av de tidigare talarna har hänvisat till den infrastrukturproposi-\r\ntion som Vänsterpartiet och Socialdemokraterna lade fram under den\r\nförra mandatperioden, och som bifölls av riksdagen. När den propositio-\r\nnen arbetades fram fanns det ett mycket djupt resonemang kring hur man\r\nska göra, vilka förändringar som behövs i form av investeringar för att\r\nuppnå målen. Därför beslutade man att göra en kraftig satsning på en\r\nutvidgning av järnvägens kapacitet. Jämfört med traditionell vägtrafik är\r\njärnvägen det transportslag som gör det mer sannolikt att vi ska nå de\r\ntransportpolitiska målen.\r\nPrecis som Miljömålsrådet konstaterar i sin rapport ser det inte ut\r\nsom om de 15 miljömål som riksdagen har beslutat om ska kunna upp-\r\nnås, egentligen inte något enda av dem. Den största anledningen till detta\r\när vägtrafikens ökning. Det har vi i det rödgröna regeringssamarbetet\r\ntagit fasta på, och därför ser infrastrukturpropositionen ut som den gör,\r\ndärför ser 121-punktsprogrammet ut som det gör. I stället för en utbygg-\r\nnad av nya vägleder anvisar vi en marknadsprissättning på vägutrymmet.\r\nVi finner att det är mer rationellt, och då är det också mer troligt att vi\r\nklarar de mål vi har satt upp för trafikpolitiken.\r\nDe kommentarer som de borgerliga partierna tidigare gjort har bestått\r\nav flera inviter till regeringen att kanske hellre samarbeta med de borger-\r\nliga partierna än med Vänsterpartiet och Miljöpartiet. Man hänvisar till\r\npublic-private partnership som ett sätt att klara de problem som i dag\r\nfinns inom transportområdet.\r\nDet påstås här att det är Vänsterpartiet som har förhindrat att den\r\nmetoden används. I så fall har vi oväntade allierade i Finansdepartemen-\r\ntet, för det är minsann inte bara vi som är skeptiska till att låna från\r\nframtida generationer för att lösa de problem som vi själva har gett upp-\r\nhov till. Att ha en långsiktigt hållbar ekonomi är en förutsättning för att\r\nkunna föra en långsiktigt hållbar trafikpolitik.\r\nJag tänkte något kommentera de tre reservationer som jag också yrkar\r\nbifall till. Det är reservationerna 10, 18 och 22. I ett senare anförande\r\nkommer Karin Thorborg att kommentera en ytterligare reservation som\r\nVänsterpartiet står bakom.\r\nJag börjar med reservation 22 som handlar om kollektivtrafik i gles-\r\nbygd. Vi har gjort en plan att investera i hållbara transportmedel, men det\r\när också rimligt att staten tar ansvar för att den trafik som finns ska vara\r\nlångsiktigt hållbar. Då behöver man inte bara nya spår, utan man behöver\r\nockså en kollektivtrafik som fungerar. Därför är det viktigt att tillföra de\r\nmedel som behövs för att de fyra nordligaste länen inte ska få ett försäm-\r\nrat trafikutbud. I annat fall talar staten med kluven tunga. Det är inte\r\nrimligt att vi ska vädja till medborgarna att göra de ansträngningar som\r\nbehövs för att klara de miljöåtaganden som är nödvändiga för framtiden.\r\nReservation 18 handlar om Bromma. Vi vill att Bromma läggs ned.\r\nVi vill inte att man förlänger avtalet eller försöker skapa ett nytt avtal när\r\ndet gäller Bromma. Vi är mycket nöjda med att trafikutskottet har kunnat\r\nenas om en trängselprissättning i linje med de upprepade påpekanden\r\nsom kommit från Konkurrensverket om att konkurrensen i dag är åsido-\r\nsatt genom det gammalmodiga system som grandfather´s right utgör.\r\nDet är också oklokt att vidga kapaciteten, eftersom flyget är ett av de\r\ntransportslag som måste minskas om vi ska klara de klimatåtaganden vi\r\nhar kommit överens om.\r\nSlutligen tänkte jag säga något om reservation 10. Den handlar om\r\nfritidsbåtar. Trafikutskottet har vid flera tillfällen begärt att regeringen\r\nska återkomma med ett förslag till register. Registret behövs för att det\r\nska vara möjligt att beskatta denna sektor. I dag bekostar handelssjöfar-\r\nten genom sina avgifter de utgifter Sjöfartsverket har för fritidsbåtarna.\r\nDet är inte rimligt. Även denna sektor måste ta ansvar för de kostnader\r\nden ger upphov till.</pre><pre>Anf.  8  JOHNNY GYLLING (kd) replik:\r\nHerr talman! Jag skulle vilja fråga Karin Svensson Smith om detta\r\nmed alternativ lånefinansiering. Karin Svensson Smith säger återigen att\r\ndet är kommande generationer som får betala om man använder den så\r\nkallade PPP-finansieringen. Men om man tittar på hur det ser ut i dag\r\nmed den politik som bedrivs ser man att Banverkets och Vägverkets\r\nlåneskulder för olika projekt uppgår till 35 miljarder kronor. Nästa år\r\nanvänds 25 % av Banverkets anslag för banhållning och sektorsuppgifter\r\ntill räntor och amorteringar. Det är 1,8 miljarder kronor. Botniabanan ska\r\nbetalas tillbaka på 25 år med räntekostnader på 10 miljarder. Tror inte\r\nKarin Svensson Smith att ett sådant stort projekt skulle tjäna på en ökad\r\nriskfördelning med andra intressenter, snabbare utbyggnad och hårdare\r\nkostnadskontroll, alltså om man använde den så kallade PPP-\r\nfinansieringen?</pre><pre>Anf.  9  KARIN SVENSSON SMITH (v) replik:\r\nHerr talman! Jag kan hålla med Johnny Gylling om det sista han sade;\r\ndet är rätt så viktigt med hård kostnadskontroll. Kostnaderna för många\r\nav infrastrukturprojekten har visat sig skena i väg och man har inte haft\r\nkontroll över dem. Men vi är av den meningen att detta bör skötas av\r\nVägverket och Banverket och att de regleringsbrev som regeringen utfär-\r\ndar ska räcka för att de medel som riksdagen anslår används på ett effek-\r\ntivt sätt.\r\nVi har tvingats låna till vissa av infrastrukturprojekten då man inte\r\nhar kunnat finansiera dem inom nuvarande ram. Jag vill i det samman-\r\nhanget påminna om att vi är två partier som ska svara för dessa frågor,\r\noch infrastrukturpropositionen är ett resultat av en kompromiss. Ett parti\r\nmed 12 % av rösterna, som vi då hade, kan inte göra anspråk på att\r\nensamt få bestämma om förslagen i propositionen.\r\nFrågan om effektivitet är intressant. Vad får Johnny Gylling att tro att\r\nnågon annan skulle kunna låna upp dessa medel till en bättre räntesats än\r\nden som Riksgälden klarar av? Det är ett av huvudmotiven till att man\r\nväljer en lånefinansiering inom Riksgäldens ram snarare än en privat\r\nupplåning. Precis som Riksdagens revisorer har påpekat så är PPP ofta\r\nett sätt att komma runt den samhällsekonomiska avvägningen mellan\r\nolika förslag till infrastruktursatsningar som man måste göra för att upp-\r\nnå full effektivitet för de medel som står till förfogande.</pre><pre>Anf.  10  JOHNNY GYLLING (kd) replik:\r\nHerr talman! Jag tackar Karin Svensson Smith för svaret. När det\r\ngäller kostnader för lån kan naturligtvis staten låna billigare. Men staten\r\nkan uppenbarligen inte ha den kostnadskontroll som krävs. Det ser vi på\r\nde projekt som skenar i väg, Citytunneln, Hallandsåsen, Botniabanan, för\r\natt nämna tre stora järnvägsprojekt.\r\nJag skulle vilja ta upp en annan fråga med Karin Svensson Smith. Det\r\ngäller den tunga trafiken. Det talades i debatten tidigare om hur mycket\r\nmer ett tungt fordon sliter på vägbanan. Ofta utpekas den tunga trafiken\r\nav Vänsterpartiet som enbart ett problem. Man ser inte de fördelar som\r\nlastbilarna också ger oss i samhället.\r\nJag undrar om Karin Svensson Smith tagit del av en ny rapport från\r\nSIKA som säger att marginalkostnaderna för slitaget av tunga fordon inte\r\nalls är så höga som man trott tidigare utan ungefär 17 gånger högre jäm-\r\nfört mot en personbil. I annat fall skulle jag önska att Karin Svensson\r\nSmith tar del av den rapporten.</pre><pre>Anf.  11  KARIN SVENSSON SMITH (v) replik:\r\nHerr talman! Jag kan försäkra Johnny Gylling att jag mycket nog-\r\ngrant följer alla de publikationer som SIKA ger ut med bäring på vårt\r\nområde, och det har de i princip allihop.\r\nNär det gäller kostnaderna för vägslitaget och vilken marginalkostnad\r\nman ska sätta finns det en diskussion bland ekonomerna om vad som är\r\nrimligt. Det beror till exempel på hur man värderar den klimateffekt som\r\nkoldioxidutsläppen ger upphop till.\r\nJag satt själv i Kommunikationskommittén. Detta med klimat är svårt\r\natt förutsäga. Det som då låg för handen var att de förväntade klimatför-\r\nändringarna skulle leda till att Golfströmmen ändrade riktning och att vi i\r\nså fall i Sverige skulle få en sänkning av medeltemperaturen med 17\r\ngrader. Hur sätter man priset på en sådan förändring?\r\nDet finns en mycket stort osäkerhetsmoment. Det som är helt klart är\r\natt den tunga trafiken sliter mer än personbilstrafiken. Men här är Väns-\r\nterpartiet mycket nyanserat. Vi måste hitta en kombination mellan olika\r\ntransportslag. Inget transportslag kan ensamt tillgodose de transportbe-\r\nhov som finns. Man måste samverka mellan väg, järnväg och sjöfart på\r\nett sätt som tyvärr inte alls är fallet i dag. Här måste vi vara kreativa och\r\nhjälpas åt med goda förslag om det ska bli så.\r\nVi har konstaterat vid flera tillfällen att i dag överutnyttjas det svens-\r\nka vägsystemet. Tunga transporter går från norr till söder medan kusten\r\ninte alls utnyttjas på det sätt som den borde. Det leder till att vägarna som\r\nglesbygdens befolkning är tvungna att använda för sina transporter är i\r\nsämre skick än vad som annars skulle vara fallet.</pre><pre>Anf.  12  SVEN BERGSTRÖM (c):\r\nHerr talman! Som många redan påpekat är detta en viktig debatt även\r\nom en del kanske tycker att det är som jästen efter degen, eftersom riks-\r\ndagen redan den 4 december bestämde hur mycket pengar som ska an-\r\nvändas till utgiftsområdet. Men vi kan ägna oss åt att diskutera de mål vi\r\nhar för transportpolitiken, hur vi lyckas följa upp och utvärdera dem och\r\nvad vi kan göra för att förbättra uppfyllandegraden. Det har redan Johnny\r\nGylling och Karin Svensson Smith varit inne på.\r\nDet är en viktig debatt även om ramen redan är fastställd. Ramen är\r\nsom bekant för år 2003 25 858 miljoner kronor. Det är hemskt mycket\r\npengar tycker väl de flesta. Så mycket har i varje fall inte jag i min plån-\r\nbok. Ändå räcker det inte. Centerpartiet, som jag företräder, har föresla-\r\ngit att man borde anslå en något större ram. Vi har föreslagit att den ska\r\nvara 1,7 miljarder större, 27 568 miljoner kronor. Vi anser att det behövs\r\nmer pengar främst för att klara ett tillräckligt bra underhåll av våra all-\r\nmänna vägar och för att det enskilda vägnätet ska ges rimliga villkor. Vi\r\nvill också satsa mer på en kollektivtrafik värd namnet främst i norra\r\nSverige där den nu är akut hotad.\r\nFrån Centerpartiet har vi i partimotion och i två kommittémotioner\r\nredovisat vår syn på de kommunikationspolitiska frågorna. I de motio-\r\nnerna lägger vi fram ett antal förslag som om de genomfördes skulle ge\r\ninte en massa nya fina motorvägar runtom i landet - det är inte riktigt vår\r\nmelodi - men däremot en avsevärt bättre skötsel av det vägnät vi redan\r\nhar. Där skiljer sig Centerpartiet kanske främst från Moderaterna som vill\r\nbygga väldigt många nya stora fina vägar, även om det också talar om\r\nunderhållet.\r\nJag ska i mitt inlägg utveckla en del av den politik som Centerpartiet\r\nstår för på området. Jag har också en del kommentarer och frågor till\r\nSocialdemokraterna och de så kallade samarbetspartierna Vänstern och\r\nMiljöpartiet.\r\nHerr talman! Jag vill dock börja med att yrka bifall till reservation\r\nnr 22 och nr 23. Jag står självfallet bakom alla de reservationer där jag\r\nfinns med. Men för tids vinnande i samband med votering avstår jag från\r\natt yrka votering på fler än dessa.\r\nFör oss i Centerpartiet är frågan om att skapa bra och likvärdiga ut-\r\nvecklingsvillkor i alla delar av landet en hjärtefråga. Hur människor och\r\nföretag kan ta sig fram på våra vägar och järnvägar är en oerhört viktig\r\ndel när vi talar om rättvisa och lika villkor.\r\nDet handlar också om sådant som allmän samhällelig service. Det\r\nhandlar om post och teleförbindelser. Det handlar även om den digitala\r\ninfrastrukturen i form av tillgång till bredband i ordets verkliga mening.\r\nLåt mig samtidigt som jag vill rikta ett välkommen till vår nye minister\r\npå området Ulrica Messing få rikta en fråga till henne redan nu. Hur ser\r\nregeringen på målsättningen att hela svenska folket ska ges möjlighet till\r\nsnabb och tillförlitlig uppkoppling till Internet? Var tog ambitionerna att\r\n98 % av svenska folket skulle vara uppkopplat år 2002 vägen?\r\nJag såg i en tidningsintervju att Ulrica Messing sade: Jag tar inte or-\r\nden \"bredband åt alla\" i min mun. Men vad tar hon då i sin mun? Vad har\r\nhon att säga till alla dem som tycker att det är för klent när bara stor-\r\nstadsområden och de riktigt stora tätorterna ska ha tillgången medan\r\nlandsbygden och små orter lämnas i sticket?\r\nFör säkerhets skull vill jag klart deklarera att vi har kvar Centerparti-\r\nets klara inriktning på en digital allemansrätt med rättvisa och likvärdiga\r\nvillkor oberoende av om du bor i storstad eller på landsbygden. Männi-\r\nskor ska har rätt att koppla upp sig. Det är en lika stor och viktig fråga\r\nsom en gång järnvägen och telenätet var. Det är viktigt att det blir till-\r\ngång för hela landet på lika villkor.\r\nDet är grundläggande viktiga frågor om man mena allvar med att\r\nåstadkomma livskraft i hela landet och hejda den sociala och regionala\r\nklyvning vi kan se i dag. För att människor och företag ska våga investe-\r\nra och driva företag i alla delar av landet måste de veta att infrastrukturen\r\nfungerar på såväl kort som lång sikt. En välskött infrastruktur med säkra\r\ntransporter ger också människor möjlighet att i större utsträckning pendla\r\ntill och från arbete och studier men också att resa för att träffa vänner och\r\nbekanta, vilket ökar livskvalitet och självbestämmande.\r\nMed dåliga kommunikationer, fysiska såväl som digitala, uteblir in-\r\nvesteringar och nyetableringar. Det är en förödande utveckling om pri-\r\nvata satsningar och företagande i områden som är i störst behov av dessa\r\ngår om intet för att staten inte tar sitt ansvar för en fungerande infra-\r\nstruktur.\r\nVägverkets ledning var och hälsade på oss i trafikutskottet för en tid\r\nsedan. De bekräftade för trafikutskottet att det behövs avsevärt mer re-\r\nsurser för att klara drift och underhåll av vägnätet men också för att klara\r\nnödvändiga investeringar i tid. Det gäller till exempel om- och nybygg-\r\nnad av E 4. Många andra har här talat om sina hjärtefrågor i sina hemre-\r\ngioner. I mitt fall handlar det om E 4. Det är motorväg, Runar Patriksson,\r\nmen dess standard är dessvärre asfalterad kostig genom stora delar av\r\nsödra Norrland. Det har funnits löften om utbyggnad år 2002, sedan år\r\n2004, och nu ligger det någonstans i fjärran. Det vore välkommet om\r\nUlrica Messing även på den punkten kunde ge klart besked om att Euro-\r\npavägar är prioriterade i sådana sammanhang.\r\nHerr talman! Vägnätets standard har under de senaste åren dessvärre\r\nförsämrats främst på det mindre vägnätet. Kostnaderna för att återhämta\r\ndet uppskjutna underhållet av vägnätet värderas i dag av Vägverket, inte\r\nav mig utan av Vägverket, uppgå till ca 15 miljarder kronor.\r\nUtöver detta kostar de dåliga vägarna årligen människor och företag\r\nstora summor pengar. Fordon körs sönder och måste repareras för dyra\r\nkostnader. Gods kommer inte fram. Vägar stängs. Trafiksäkerheten för-\r\nsämras. Det blir också långsiktigt dyrare för samhället att skjuta upp\r\nnödvändiga drifts- och underhållsåtgärder då senare insatser ofta blir mer\r\nomfattande och kostnadskrävande.\r\nDet behövs alltså mer pengar främst till drift och underhåll men också\r\nresurser till byggande av vägar och järnvägar för att få bort flaskhalsar\r\noch skapa en säkrare och mer funktionell infrastruktur. I förra årets infra-\r\nstrukturproposition lyckades vi påverka regeringen till att satsa mer\r\npengar på tre viktiga områden: bärighet, tjälsäkring och rekonstruktion.\r\nDet är väldigt viktigt och bra, men det räcker inte.\r\nUnderhållet blir inte bättre av att man höjer standarden på vägnätet.\r\nCenterpartiet anser, som jag påtalade inledningsvis, att anslaget för\r\n2003 bör räknas upp med 1,7 miljarder kronor för att Vägverket ska\r\nkunna börja ta igen det eftersläpande underhållet och för att angelägna\r\ninvesteringar ska komma till stånd. I den fortsatta investeringsplanering-\r\nen är vi också öppna för möjligheten att pröva PPP-finansiering. Vi tror\r\ninte att det är någon universalmedicin, men vi är som sagt öppna för\r\nmöjligheten för att påskynda och effektivisera väg- och järnvägsbyggan-\r\nde.\r\nJag vill också understryka att mer resurser behövs för att vidmakt-\r\nhålla standarden på det viktiga enskilda vägnätet. För att ta igen eftersatt\r\nunderhåll och för att de enskilda vägarna ska kunna rustas och fylla sin\r\nfunktion har Centerpartiet avsatt 170 miljoner kronor mer än regeringen\r\noch dess samarbetspartier för år 2003.\r\nEnligt vår uppfattning bör såväl Vägverket som Banverket kunna ef-\r\nfektivisera sin administration ytterligare. Där sparar vi pengar. Mot den\r\nbakgrunden bör verkens administrationsanslag räknas ned för nästa bud-\r\ngetår.\r\nHerr talman! En nödvändig utgångspunkt för ett hållbart transportsy-\r\nstem är också enligt Centerpartiets uppfattning att skapa ett grönt, sam-\r\nmanhållet transportsystem. För att uppnå detta måste mer trafik - såväl\r\npersontrafik som gods - flyttas från väg till järnväg och till andra mer\r\nmiljövänliga transportslag. Kollektivtrafiken måste ges utrymme för\r\nutveckling. Teknik och drivmedel måste förbättras. Användningen av\r\nfossila bränslen måste minska och på sikt helt fasas ut till förmån för mer\r\nmiljövänliga drivmedel om vi ska nå de miljömål som riksdagen har\r\nbestämt att vi ska sträva efter.\r\nEn anpassning av transportsystemet i hållbar riktning kräver åtgärder\r\npå både kort och lång sikt. Omställningen måste ske på ett sådant sätt att\r\ndet är möjligt att bo och verka på landsbygden, i småorter och i större\r\nstäder. Detta ställer extra stora krav på att vi har ett sammanhållet trans-\r\nportsystem - ett system som har möjligheter att samordna de olika trans-\r\nportslagen och utnyttja varje transportslag till det som det är bäst på.\r\nHerr talman! Jag ska säga något om järnvägen och krisen där just nu.\r\nDet som en gång kallades hela svenska folkets järnväg, SJ AB, är kon-\r\nkursmässigt. Det fattas en miljard i kassan, och en extra bolagsstämma är\r\ninkallad för att försöka reda upp eländet. Det här fick vi bekräftat vid en\r\nutfrågning av näringsminister Leif Pagrotsky i fredags. Däremot fick vi\r\ninga besked om varifrån de pengar som nu måste tillföras SJ ska tas. Inte\r\nheller fick vi veta vilket sätt de ska tillföras på och inte om det räcker\r\nmed en miljard.\r\nVarken Ulrica Messing, som talar för regeringen här i dag, eller den\r\nnytillträdde näringsministern Pagrotsky kan naturligtvis personligen\r\nställas till ansvar för situationen inom SJ. Det är inte heller rimligt att\r\nbegära ett fullödigt besked nu om hur man ska lösa krisen. Men några\r\nantydningar kan vi kanske få. Däremot är regeringen Persson i allmänhet\r\noch den avgångne näringsministern Björn Rosengren i synnerhet ansva-\r\nrig för den bristande kontrollen och miljardrullningen inom SJ.\r\nJag har sagt det förut och jag säger det gärna igen: Det är närmast\r\npinsamt att regeringen och dess ägarrepresentanter i SJ:s styrelse låter det\r\ngå så långt att man behöver minst ett miljardtillskott för att undvika lik-\r\nvidation. Staten som ägare måste naturligtvis utveckla en bättre ledning i\r\nde statliga företagen. Det handlar bland annat om att vara en aktiv ägare.\r\nDet handlar om tydliga direktiv till företagen. Det handlar om att skärpa\r\nkostnadskontrollen. Det handlar också om det som vi från trafikutskottet\r\nså ofta påpekar: en kontinuerlig skärpt uppföljning och utvärdering så att\r\nverksamheten bedrivs i enlighet med de beslut som riksdag och regering\r\nfattar.\r\nFör oss i Centerpartiet, som är starkt besjälade av att hela landet ska\r\nges möjligheter att leva och utvecklas, är en väl fungerande tågtrafik en\r\nmycket viktig del. Därför är det mycket bekymmersamt att det har gått så\r\nhär snett med SJ.\r\nKan trafikminister Ulrica Messing och regeringen här och nu ge någ-\r\nra besked om hur man ser på krisen inom SJ och därmed en väsentlig del\r\nav tågtrafiken i Sverige? Är Ulrica Messing till exempel beredd att gå\r\nden mycket starka opinion i Norrland till mötes som nu vill skrota SJ:s\r\nmonopol och i stället handla upp trafik sammanhållet för till exempel\r\nNorrland i ett samlat paket, oberoende av om det är regionala eller inter-\r\nregionala resor som det handlar om? Är ministern beredd att tillsätta en\r\nsärskild Norrlandsberedning efter mönster från den så kallade Stock-\r\nholmsberedningen för att utveckla detta närmare?\r\nHerr talman! Jag hade tänkt säga något om kollektivtrafiken. Jag kan\r\ninstämma i det som Karin Svensson Smith sade om kollektivtrafiken i\r\nnorra Sverige.\r\nJag hade också tänkt prata om posten, Bromma och mycket annat,\r\nmen vi får måhända återkomma till det i replikväxlingen.\r\nSlutligen, herr talman, har jag en sak till. Vi talade om mål för trans-\r\nportpolitiken. Riksdagen beslutade i december förra året att tillföra jäm-\r\nställdheten som ytterligare ett mål för transportpolitiken - ett jämställt\r\ntransportsystem. Vad betyder det för regeringen och för Ulrica Messing?\r\nDet vore värdefullt om kammaren kunde få del av regeringens och Ulrica\r\nMessings visioner på området. Hur har arbetet med transportpolitiken\r\nförändrats och förnyats? Hur ska vi förändra och förnya det för att nå det\r\nviktiga målet?\r\nLåt mig, herr talman, instämma i Elizabeth Nyströms tack till vårt\r\nkansli, som som vanligt arbetar oklanderligt och bra för att vi ska få fram\r\nvårt material i tid.</pre><pre>Anf.  13  KARIN SVENSSON SMITH (v) replik:\r\nHerr talman! Jag har en fråga till Sven Bergström som handlar om\r\nhur man ska fatta beslut inom transportpolitiken. Vi har tillsammans\r\nskrivit en artikel där man kritiserar att man har frångått den modell som\r\ninnebär att riksdagen beslutar om en anslagsram och att trafikverken\r\nsedan får i uppdrag att utreda och i dialog med medborgare, kommuner,\r\nnäringsliv och län ta fram de förslag till konkreta infrastrukturprojekt\r\nsom är lämpligast för att klara av att uppfylla de transportpolitiska målen\r\ninom den finansiella ramen.\r\nDe avsteg som har gjorts i infrastrukturpropositionen skulle ju inte bli\r\nbättre om näringsministern i dag skulle ge Sven Bergström svar på tal\r\noch peka ut den ena eller den andra vägen och frångå det planeringssy-\r\nstem som riksdagen har beslutat om. Det är Vägverkets uppgift att ta\r\nfram ett förslag till det beslut som finns. Det har också Vägverket gjort,\r\noch förslaget är nu ute på remiss. Sedan kommer regeringen att säga sitt\r\nnär remissomgången är färdig.\r\nJag behöver i det här sammanhanget säkert inte hjälpa näringsminis-\r\ntern, men jag undrar om Sven Bergström något kan kommentera bristen\r\npå logik. Han säger att det är fel att peka ut vissa järnvägssträckningar\r\noch att man i stället ska peka ut vissa vägsträckningar?</pre><pre>Anf.  14  SVEN BERGSTRÖM (c) replik:\r\nHerr talman! I det här fallet, Karin Svensson Smith, handlar det inte\r\nom att en minister ska tillämpa något slags ministerstyre för att lyfta fram\r\nden ena eller andra vägen. Här handlar det om projekt som sedan länge är\r\nhögt prioriterade av Vägverket. Då handlar det om huruvida pengarna\r\nräcker. Kan man möjligen omfördela på något sätt inom den stora ram på\r\n25 miljarder som vi diskuterar på området? Det är det som ministern\r\nmöjligen kan ge en liten hint om.\r\nJag delar Karin Svensson Smiths uppfattning om att utifrån de ramar,\r\nprinciper och transportpolitiska mål som riksdagen fastställer så har vi\r\nVägverket, Banverket och andra som självfallet ska göra de prioriteringar\r\nsom de gör utifrån sin sakkunskap. Sedan får riksdag och regering till-\r\nfälle att fastställa dessa planer från banverk och vägverk när de så små-\r\nningom kommer tillbaka till riksdagen.</pre><pre>Anf.  15  KARIN SVENSSON SMITH (v) replik:\r\nHerr talman! Tack, Sven Bergström, för det svaret! Då tycks vi inte\r\nvara så oeniga som jag i förstone trodde.\r\nDet är rätt så omöjligt för näringsministern i dag att ge en hint om hur\r\nremissomgången ska sluta, vad Vägverket kommer fram till och hur\r\nregeringens bedömning sedan kommer att bli. Vi har gett Vägverket nya\r\narbetsuppgifter, så det är inte säkert att det som var prioriterat i verkets\r\ntidigare planering är lika aktuellt nu. Vägverket måste precis som alla\r\nandra statliga verksamheter hålla sig till den ekonomiska ram som riks-\r\ndagen har satt upp för dem.</pre><pre>Anf.  16  SVEN BERGSTRÖM (c) replik:\r\nHerr talman! Jodå, de resonemang och principer som Karin Svensson\r\nSmith redovisar är vi helt överens om.\r\nMen naturligtvis handlar det i grund och botten också mycket om po-\r\nlitisk vilja. Det är ju därför vi står här och debatterar. Hur vill vi priorite-\r\nra inom de ramar som finns? Hur vill vi använda dessa miljarder för att\r\nsköta transportpolitiken på ett bättre sätt och för att uppnå de transport-\r\npolitiska mål som vi har talat om här? Det finns naturligtvis utrymme för\r\natt göra korrigeringar. Det är väl därför vi för den här debatten - för att\r\nkunna ge våra uppfattningar till känna. Jag är övertygad om att närings-\r\nministern alldeles på egen hand kommer att kunna ge väl avvägda svar\r\npå frågorna från mig och andra ledamöter här i kammaren.</pre><pre>Anf.  17  CARINA MOBERG (s):\r\nHerr talman! I dag är det premiär för mig här i talarstolen som leda-\r\nmot av trafikutskottet, och det känns väldigt spännande, intressant och\r\nroligt. Jag har en annan dialekt än min företrädare och kanske något\r\nandra hjärtefrågor. Men i övrigt skiljer sig våra politiska uppfattningar\r\ninte nämnvärt åt. Vi socialdemokrater ägnar oss i väldigt liten utsträck-\r\nning åt personliga och populistiska utspel när vi företräder vårt parti i\r\nviktiga sammanhang, vilket det tyvärr finns motsatta exempel på här i\r\ndag.\r\nStatsbudgeten för 2003 som helhet, inkluderande den del som be-\r\nhandlas av oss här i dag genom de anslag som berör utgiftsområde 22\r\nKommunikationer, bygger på en framarbetad överenskommelse mellan\r\nden socialdemokratiska regeringen och Vänsterpartiet.\r\nVi socialdemokrater tycker att det är en budget som är väl avvägd och\r\nsom innehåller många bra satsningar, till stor del grundade i tidigare\r\nfattade beslut - det har redan ordats en hel del här i dag om infrastruktur-\r\npropositionen - och information om hur vi ser på en rad andra områden\r\nutifrån dagens situation och inför framtiden.\r\nMan ska aldrig nöjt luta sig tillbaka utan vara i ständig opposition\r\nmot orättvisor. Det är socialdemokratins ledord, och de stämmer bra\r\növerens med nuläget på det transportpolitiska området. Vi står bakom\r\ndetta betänkande i dess helhet, och jag yrkar därför bifall till förslaget i\r\nbetänkandet och avslag på samtliga reservationer. Det är resultatet av den\r\nförda politiken som är det väsentliga för oss socialdemokrater, och vi är\r\nockså villiga att ta ansvar för helheten.\r\nHerr talman! Den 15 september i år gick svenska folket till val. Re-\r\nsultatet blev på många sätt mycket tydligt vad gäller de politiska priorite-\r\nringarna. Svenska folket tycker att det generella välfärdssamhället är värt\r\natt utveckla. Vi socialdemokrater fick stöd för de frågor som vi valde att\r\nprioritera, och den politiken kommer vi att fullfölja under mandatperio-\r\nden.\r\nNär trafikutskottet i december förra året, närmare bestämt på luciada-\r\ngen, diskuterade budget och infrastruktur fattades beslut som får avgö-\r\nrande betydelse för många år framöver. Sedan dess har debatten och\r\nopinionsbildandet tagit vid, och vi har i olika sammanhang fått diskutera\r\nhur såväl de nationella planerna som länstrafikplanerna ska bli så bra\r\nsom möjligt utifrån de ekonomiska ramarna och helhetsperspektivet. Alla\r\nhar vi våra hjärtefrågor och vägdragningar och järnvägssträckor som\r\nligger oss nära. Vi kommer alla att få vara med och diskutera oss fram till\r\nslutresultatet under nästa år.\r\nJag är inte norrbottning utan stockholmslänsbo och har naturligtvis\r\ntillsammans med bland annat Börje Vestlund min regions frågor särskilt\r\nunder lupp. Tillsammans med Jarl Lander från Värmland, Hans Stenberg\r\nfrån Västernorrland, Monica Green, Krister Örnfjäder och Claes-Göran\r\nBrandin från Mellan- och Västsverige och Kerstin Engle från den skåns-\r\nka slätten och alla våra partikamrater från alla övriga delar av landet ska\r\nvi som socialdemokrater på ett sedvanligt ansvarsfullt sätt ge vårt bidrag\r\ntill att helheten blir den bästa möjliga, inte minst naturligtvis tillsammans\r\nmed Ulrica Messing och den socialdemokratiska regeringen. Det kom-\r\nmer att bli tuffa diskussioner där vi inte alltid kommer att vara överens,\r\nvarken inom eller mellan partierna gissar jag. Det är nog ofrånkomligt.\r\nFrågan man måste ställa sig är: Vill vi ha ett samhälle där det går att\r\nta sig fram med exempelvis tåg även om man bor i glest befolkade delar\r\nav landet och även om det innebär att man låter samhället skjuta till me-\r\ndel på ett sätt som har skattebetalarnas acceptans? En annan viktig fråge-\r\nställning är: Är det acceptabelt att åtskilliga människoliv släcks alltför\r\ntidigt varje år och att alldeles för många människor hamnar i en situation\r\nefter en svår trafikolycka där han eller hon inte ens kan kontrollera sin\r\nvardag själv? Svaret från vår sida är givetvis ett kraftfullt ja på den första\r\nfrågan respektive ett otvetydigt nej på den andra frågan. Sådana svar\r\nkräver också att politiken förs med rätt mål i sikte. De trafikpolitiska\r\nmålen ligger fast, och här måste vi intensifiera arbetet på flera punkter.\r\nJag har personligen drygt 20 års erfarenhet av såväl kollektivtrafikre-\r\nsande som delvis bilresande i Stockholmsregionen till vardags. Och det\r\när klart att jag har svårt att inte dels bli förbannad själv, dels beröras av\r\nmina väljares eländestrafiksituation när inte pendeltågen och tunnelbanan\r\ngår i tid, om de ens går alls, och barnen väntar förgäves på att bli hämta-\r\nde från förskolan eller när bilköerna ringlar sig fram i snigelfart över våra\r\nbroar som alla går igenom centrala Stockholm.\r\nSamtidigt reser jag ofta utanför Stockholmsregionen och vet att det på\r\nandra ställen inte ens går någon buss som kan komma för sent. Kommu-\r\nnikationer och trafikpolitik påverkar människors livsmönster och vardag\r\ni mycket stor utsträckning, och det är viktigt att vi som rikspolitiker kan\r\nse att problembilden ser olika ut på olika håll i landet. Tid spelar allt\r\nstörre roll i människors vardag. Man ska hinna med arbete, familj och\r\nfritid. Snabba och effektiva, men inte minst pålitliga transporter, hela\r\nresan, är viktiga beståndsdelar i människors vardag.\r\nHerr talman! Jag vill passa på att i denna vår första debatt i kamma-\r\nren utifrån den aktuella diskussionen kring staten som företags- och bo-\r\nlagsägare föra in ett par ord kring begreppet \"samhällsnytta\".\r\nMerparten av de statliga bolagen och affärsverken syftar ytterst till att\r\nvissa offentliga åtaganden blir uppfyllda - att bygga och upprätthålla\r\nviktig infrastruktur, såväl vägar, järnvägar som postkontorsnät med mera\r\noch att säkra utvinning och tillgång till naturresurser. Statlig verksamhet\r\nska enligt min mening ses som en garant för sysselsättningen, speciellt i\r\nregionalpolitiskt viktiga områden.\r\nEn utgångspunkt i en diskussion om vad staten bör äga är graden av\r\nsamhällsnytta i verksamheten. En användbar definition av\r\n\"samhällsnyttig verksamhet\" kan vara att verksamheten av effektivitets-\r\nskäl inte anses kunna bedrivas fullt tillfredsställande på en marknad eller\r\natt verksamhetens centrala betydelse gör att en statlig styrning anses\r\nmotiverad av rättviseskäl för att alla medborgare ska kunna få del av\r\nnyttigheterna till en skälig kostnad.\r\nOmvärlden har förändrats radikalt, och för framför allt de riktigt kon-\r\nkurrensutsatta statligt ägda företagen sker detta kontinuerligt och i snabb\r\ntakt. Betydelsen för den svenska ekonomin av hur framgångsrika dessa\r\nföretag är kan knappast överskattas.\r\nTiden kräver en socialdemokratisk ägarpolitik som är väl anpassad\r\ntill de nya förutsättningarna. Vi är beredda på förbättringar och utveck-\r\nling och framför allt beredda att ta det samhällsnyttiga ansvaret.\r\nTrafikutskottet har i dag ägaransvaret för flera viktiga statliga sam-\r\nhällsnyttiga företag. Andra utskott, till exempel näringsutskottet, har\r\nansvaret för vissa andra företag och för själva företagsamheten. Det är\r\nenligt vår mening en bra arbetsfördelning.\r\nHerr talman! När man tar del av de borgerliga partiernas motioner\r\noch reservationer slås man av vilken oerhörd ekonomisk spännvidd som\r\ninryms på punkt efter punkt. Jag förstår inte hur Runar Patriksson kan få\r\ndet att låta som att man är så enig. Jag ska ta anslaget till Banverket som\r\nexempel. Moderaterna vill öka banavgifterna med motsvarande nära 700\r\nmiljoner kronor och alltså minska anslaget i motsvarande utsträckning.\r\nKristdemokraterna å andra sidan vill öka Banverkets anslag med drygt\r\n1,7 miljarder kronor. Här har vi en spännvidd på 2,4 miljarder kronor.\r\nNär det gäller den totala summan som de olika oppositionspartierna\r\nvill anslå till kommunikationsområdet spänner resultatet över ett fält med\r\nfolkpartisterna i botten med sina drygt 900 miljarder kronor mindre än\r\nmajoritetens förslag på drygt 25,8 miljarder kronor och Centerpartiets\r\nförslag till ökade anslag på en bra bit över 3 miljarder kronor.\r\nDet är väl inte bara en slump att de av Claes Roxbergh tidigare berör-\r\nda förhandlingarna partierna emellan efter valet slutade som de gjorde.\r\nDet finns väl någon orsak till att Centerpartiet insåg att detta aldrig skulle\r\ngå.\r\nDet är tur för svenska folket, men också logiskt, där man bor över\r\nvårt avlånga och glest befolkade land, att det inte var vägpartiet Mode-\r\nraterna, anslagsnedskärarna Folkpartiet liberalerna, det i någon mån\r\nstorstadsfientliga Centerpartiet och infrastruktur-framför-generell-\r\nvälfärd-partiet Kristdemokraterna som vann valet i höstas.\r\nVi socialdemokrater tror, som sagt, på helheten i politiken och på väl\r\navvägda och genomarbetade förslag såväl på det sociala området som på\r\ndet område som rör våra kommunikationer.\r\nAndra socialdemokratiska företrädare kommer efter mig att gå djupa-\r\nre in på olika sakområden.\r\nHerr talman! Jag vill också passa på att instämma i Elizabeth Ny-\r\nströms julhälsning och tack till kansliet.\r\nUtifrån detta yrkar jag bifall till utskottets förslag i dess helhet i be-\r\ntänkandet och avslag på samtliga reservationer.</pre><pre>Anf.  18  ELIZABETH NYSTRÖM (m) replik:\r\nHerr talman! Carina Moberg, det är ju så med politiken att vi har oli-\r\nka syn på saker och ting. Vi moderater prioriterar vägar. Så här efter ett\r\nval kan man vara lite kaxig men tänk på uttrycket: Högmod går före fall.\r\nDetta är viktigt.\r\nI det här betänkandet står det - detta är anledningen till min fråga till\r\nCarina Moberg - att man har vidtagit åtgärder på postområdet. Sedan\r\nsäger man: \"Vidare anser regeringen att de åtgärder som vidtagits av PTS\r\nmed syfte att skapa tillgänglighet till posttjänster för personer med funk-\r\ntionshinder har bidragit till att underlätta för dessa personer att utnyttja\r\nposttjänsterna.\"\r\nMen det har varit otaliga artiklar i tidningar och även inslag i övriga\r\nmedier om att handikapporganisationerna är mycket missnöjda på vissa\r\nhåll i landet, i synnerhet i storstäderna.\r\nDärför vill jag fråga: Vad tänker Carina Moberg och de partikamrater\r\nsom nu bildar majoritet göra för att underlätta i sammanhanget? Det är ju\r\nviktigt att människor med funktionshinder verkligen har den framkom-\r\nlighet som är nödvändig.</pre><pre>Anf.  19  CARINA MOBERG (s) replik:\r\nHerr talman! Vad vi allihop ska göra är att vi ska skaffa oss en hel-\r\nhetsbild av hur situationen ser ut. En sådan har vi inte eftersom processen\r\nsom sådan ännu inte är helt avslutad.\r\nJag håller helt med moderaterna och Elizabeth Nyström om att det är\r\noacceptabelt att människor med funktionshinder inte har tillgång till den\r\nservice som alla vi invånare i detta land kan kräva genom att Posten och\r\nPost- och telestyrelsen gör sitt jobb och ser till att det fungerar på ett bra\r\nsätt.\r\nVad jag tillsammans med mina partivänner, och förhoppningsvis fler,\r\nska verka och arbeta för är först och främst att vi ska skaffa oss en bra\r\nbild av hur det ser ut. Vi vet ju att det är dåligt på många håll - där är vi\r\nhelt överens - och det är helt oacceptabelt. Något måste göras åt detta.</pre><pre>Anf.  20  ELIZABETH NYSTRÖM (m) replik:\r\nHerr talman! Tack för det svaret! Jag tror inte att vi i det fallet har\r\nolika åsikter.\r\nVad som är viktigt är att man, när Posten har upphandlat de här\r\ntjänsterna, inte har ställt tillgänglighetskravet. Frågan är: Vem ska nu stå\r\nför etablerandet av full tillgänglighet? Den frågan hänger i luften. Frågan\r\när alltså om det är Posten som ska stå för detta - eller vad?</pre><pre>Anf.  21  CARINA MOBERG (s) replik:\r\nHerr talman! Ytterst kan jag inte se annat än att det är Posten som\r\nslutligen måste vara ansvarig för detta. Sedan får man väl arbeta vidare\r\nutifrån hur kostnader ska tas, utifrån framförhandlade avtal. Kommuner-\r\nna ska inte, som i dag, faktiskt till och med försvåra genom olika lokala\r\nbestämmelser och förordningar när det gäller att detta med tillgänglighe-\r\nten för funktionshindrade ska fungera. Det finns alltså mycket att göra på\r\ndet här området. Där får vi hjälpas åt.</pre><pre>Anf.  22  RUNAR PATRIKSSON (fp) replik:\r\nHerr talman! Jag vill göra en liten kommentar till Carina Mobergs\r\nnågot slarviga uttalande om Folkpartiets anslag. Redan i mitt anförande\r\nsade jag att om vi finge igenom vår anslagstyp som innebär 50 miljarder i\r\nPPP-pengar fram till år 2015 skulle de väljare som Carina Moberg säger\r\när hennes väljare kunna få satsningar på 2-3 miljarder i Stockholmsom-\r\nrådet. Men då måste man ha en sådan syn att man också tror på externt\r\nkapital.\r\nMed tanke på de siffror som Folkpartiet här visar hoppas jag att det\r\ninte står som Carina Moberg sade, 900 miljarder. Ett önskemål vore väl\r\nett plus på 900 miljarder. Men det handlar om 900 miljoner - administ-\r\nrativa pengar i Banverket och i Vägverket. Vi har ett plus på 1 miljard för\r\nvägbyggandet. Om det var en annan sammansättning av majoriteten\r\nskulle nog vägpengarna få en större prioritet i en borgerlig regim.\r\nSlutligen har jag en fråga beträffandet ordet \"samhällsnytta\". Anser\r\nCarina Moberg att de som kör bussar där järnvägen inte går, till exempel\r\nmellan Oslo och Stockholm - sex gånger om dagen kör bussar i privata\r\nföretag förbi där jag bor - gör samhällsnytta, utan att ha kapital från\r\nstaten i sina bolagskassor?</pre><pre>Anf.  23  CARINA MOBERG (s) replik:\r\nHerr talman! Samhällsnytta är vi förhoppningsvis många som gör -\r\näven Runar Patriksson och jag när vi diskuterar de här frågorna i denna\r\nkammare - så \"samhällsnytta\" är ett vitt begrepp. Jag säger inte att buss-\r\nchauffören inte verkar utifrån samhällsnyttan.\r\nVad jag försökte beskriva, vilket Runar Patriksson säkert förstod, var\r\nmotiveringen till att jag anser att vi i detta land ska ha en fungerande\r\njärnväg, även om det inte kan bli en lönsam trafikering på alla järnvägs-\r\nsträckor.\r\nVad gäller egna väljare har jag bevisligen några sådana eftersom jag\r\nfår representera dem här i Sveriges riksdag. Helt kort vill jag bara säga\r\natt jag tycker att det är viktigt att även min dotter och hennes kamrater\r\nkommer att kunna utveckla den infrastruktur som den generationen så\r\nsmåningom anser vara den som det i det läget ska satsas på.\r\nJag vill alltså säga att vi vad gäller detta med alternativ finansiering\r\noch PPP, som de flesta väljer att säga, lånar av kommande generationer\r\ntill att genomföra det som vi önskar. Därför kan jag som socialdemokrat\r\ninte till fullo ställa upp bakom att det är PPP-lösningar som är den fram-\r\nkomliga vägen. Men jag säger heller inte totalt nej till det. Vi socialde-\r\nmokrater anser att denna fråga bör diskuteras vidare. I dagsläget är vi nog\r\nmer skeptiska snarare än väldigt övertygade om att det här är den bästa\r\noch den enda vägen att arbeta.</pre><pre>Anf.  24  RUNAR PATRIKSSON (fp) replik:\r\nHerr talman! Vi ska inte förlänga debatten men jag vill ännu en gång\r\nåterkomma till ordet \"samhällsnytta\" och till PPP-pengarna. Det är så,\r\nCarina Moberg, att om ditt parti accepterade PPP-pengar på samma sätt\r\nsom de borgerliga partierna gör skulle det se annorlunda ut för de barn\r\nsom du talar om och som kommer för sent eller som inte blir hämtade på\r\ndagis och för handikappade som inte tar sig fram med sina bussar. Sedan\r\nkommer vi tillbaka till samhällsnyttan. Cloun i min fråga till Carina Mo-\r\nberg är: Är det huvudsaken att staten är ägare i någonting som forslar\r\nfolk runtom i landet via kommunikationer - alltså att det är statligt ägt -\r\neller är det samhällsnytta vem som än gör det, även om man vågar satsa\r\neget riskkapital och driver ett företag som går med vinst?</pre><pre>Anf.  25  CARINA MOBERG (s) replik:\r\nHerr talman! Vad jag säger är att staten, enligt min syn på saken, har\r\nett ansvar som man inte kommer ifrån.\r\nVad gäller PPP-lösningar vill jag säga att samarbete med näringslivet\r\när bra. Redan i dag finns det flera exempel på att näringsliv, kommuner\r\noch region har gått samman och skjutit till pengar. Det kan vara till en\r\nväg så att det vägprojektet kan starta, för att ta ett exempel.\r\nJag är ändå orolig för att man i de här fallen faktiskt tar av det eko-\r\nnomiska utrymmet, som ju urholkas för kommande generationer - därav\r\nmin tveksamhet till PPP-lösningar i alltför stor utsträckning.</pre><pre>Anf.  26  SVEN BERGSTRÖM (c) replik:\r\nHerr talman! Jag hade inte tänkt replikera på Carina Moberg - jag\r\nkan i sak instämma i mycket av vad hon sade - men provokationer och\r\noförskämdheter kan naturligtvis få även mig att säga något.\r\nJag skulle vilja fråga Carina Moberg på vilket sätt Centerpartiet är\r\nstorstadsfientligt.</pre><pre>Anf.  27  CARINA MOBERG (s) replik:\r\nHerr talman! I någon mån är Centerpartiet storstadsfientligt. Dock\r\nkan jag inte peka på ett konkret förslag som Centerpartiet lagt fram i det\r\nhär sammanhanget och som kanske skulle kunna tolkas som storstadsfi-\r\nentligt. Men man kan väl ändå konstatera att i de politiska beslutande\r\nförsamlingarna runtom i landets storstäder är det numera sällsynt att\r\nCenterpartiet finns representerat.</pre><pre>Anf.  28  SVEN BERGSTRÖM (c) replik:\r\nHerr talman! Det en snabb och lite provisorisk reträtt från Carina\r\nMoberg. Hon har inga konkreta förslag att peka på där Centerpartiet har\r\nvisat sig vara storstadsfientligt. Jag vill nog anbefalla Carina Moberg att\r\nvara något försiktigare med orden, för att låna ett uttryck från min förre\r\npartiledare. Jag tror att debatten i trafikutskottet och här i kammaren mår\r\nväl av att vi undviker schabloner och fula retoriska trick när man ens kan\r\ninte peka på ett enda konkret exempel på det man anklagar ett parti för\r\natt vara.</pre><pre>Anf.  29  Statsrådet ULRICA MESSING (s):\r\nHerr talman! Sverige står inför den största satsningen på infrastruktur\r\nnågonsin. I den långsiktiga infrastrukturplaneringen för 2004-2015 sat-\r\nsas inte mindre än 364 miljarder kronor. De vägar och spår som redan\r\nfinns runtom i vårt land ska rustas upp och trafiksäkras. De nya vägar\r\noch spår som behövs nu och i framtiden ska byggas. Under vintern, våren\r\noch sommaren kommer våra berörda verk att arbeta fram förslag på vilka\r\nvägar och spår som de tycker ska byggas och när de menar att de kan\r\nbyggas. I augusti hamnar sedan deras förslag på mitt bord, och några\r\nmånader senare här i riksdagen hos er i form av en regeringsskrivelse.\r\nFå av de frågor som regeringen och riksdagen hanterar engagerar\r\nkommunpolitiker, lokala näringslivsföreträdare och andra lokala entusi-\r\naster så mycket som just vägar och järnvägar. Att det är så är kanske inte\r\nså märkligt. Infrastrukturen är viktig för en orts eller en regions livskraft.\r\nInfrastrukturen och transportpolitiken är avgörande för näringslivets\r\nmöjligheter att växa. Utan en bra infrastruktur med fungerande transport-\r\nsystem upphör vårt land att utvecklas.\r\nMen infrastrukturen handlar inte bara om tillväxt och företagande,\r\ninte heller bara om asfalt och räls. Infrastrukturen och transportpolitiken\r\när också en fråga om välfärd i människors vardag, om välfärden för den\r\nstressande småbarnspappan eller småbarnsmamman som sitter fast i\r\nrusningstrafiken med en treåring som väntar på att bli hämtad på dagis,\r\nom välfärden för våra barn och unga som cyklar till fotbollsträningen\r\neller ridhuset, om välfärd och livskvalitet för både unga och gamla som\r\nreser kollektivt till skolan eller till föreningsmötet. Vi måste se infra-\r\nstrukturens roll för både tillväxten och välfärden.\r\nHerr talman! Mina senaste två månader har bestått av intressant och\r\nhektisk inlärning, av möten med engagerade människor som alla har\r\nsynpunkter på vad vi kan göra för att Sverige ska bli ännu \"rundare\".\r\nEfter dessa två månader har jag gjort två stora prioriteringar under min\r\nförsta tid som ansvarigt statsråd. Den första prioriteringen handlar om att\r\nväva samman infrastrukturpolitiken med ett av mina andra stora ansvars-\r\nområden, den regionala utvecklingspolitiken. För att vi ska få tillväxt och\r\nlivskraft i hela landet behövs helt enkelt bättre vägar, järnvägar, flygför-\r\nbindelser, IT-infrastruktur och fungerande transportsystem. För att få\r\ntillväxt och livskraft i hela landet behöver avstånden inom Sverige krym-\r\npas och de regionala skillnaderna minska. Det måste bli lättare för män-\r\nniskor att bo på en ort och dagpendla till en annan. Och det måste bli\r\nlättare och gå fortare för företagare att nå sina kunder och distributions-\r\ncentraler runtom i världen.\r\nInfrastrukturpolitiken och transportpolitiken är viktiga för alla Sveri-\r\nges regioner. Då arbetsmarknadsregionerna blir större ökar våra möjlig-\r\nheter som privatpersoner. Då växer utbudet av både jobb och bostäder,\r\noch då minskar också trycket på enskilda platser.\r\nSammanvävningen av den regionala utvecklingspolitiken och den\r\nlångsiktiga infrastrukturplaneringen kommer att vara ett viktigt perspek-\r\ntiv när regeringen i augusti tar emot förslagen från våra myndigheter till\r\nden nationella planen. För att leva upp till de sex delmålen måste vi ha ett\r\nbrett perspektiv. I den nationella planen måste finnas trafiksäkerhetstän-\r\nkande, miljömedvetenhet och regionförstoring - men inte bara det utan\r\nockså företagsutveckling och transportsystem, allt i ett jämställt perspek-\r\ntiv. Först då kan vi få en infrastrukturplanering som bäst bidrar till både\r\ntillväxt och välfärd i hela landet.\r\nDen andra stora fråga som jag kommer att prioritera är trafiksäkerhe-\r\nten. Nollvisionen står fast. Lika lite som vi kan acceptera att människor\r\ndödas eller skadas allvarligt i arbetslivet kan vi acceptera att människor\r\ndödas eller skadas allvarligt i trafiken. Vägtransportsystemet måste ut-\r\nformas så att alla, både unga och gamla, och människor med eller utan\r\nfunktionshinder kan färdas säkert. Självfallet kan inte kravet på ett säkert\r\nvägtransportsystem uppfyllas över en natt, utan utvecklingen måste ske\r\nsteg för steg. Men vart vi är på väg får det inte råda något som helst tvi-\r\nvel om.\r\nTyvärr ser vi alla att våra ansträngningar hittills inte har gett tillräck-\r\nligt bra resultat. Jämfört med andra länder är Sverige i dag världens tra-\r\nfiksäkraste land, men inte ens det räcker. Vårt arbete måste intensifieras.\r\nJag söker nu ett brett samarbete för att lyckas med det. Elvapunktspro-\r\ngrammet, som regeringen presenterade 1999, måste fullföljas med full\r\nkraft, den nyinrättade Vägtrafikinspektionen få fullt stöd i sitt arbete. Jag\r\när övertygad om att inspektionen ger oss ett bättre verktyg än tidigare att\r\nupptäcka och åtgärda fel och brister i säkerheten på våra vägar och gator.\r\nFörsöksverksamheten med alkolås utvidgas till hela landet och ska om-\r\nfatta också bussar och tunga lastbilar. Den automatiska hastighetskon-\r\ntrollen kommer att utökas.\r\nAllt det här är viktigt, men vi måste också få en nationell kraftsam-\r\nling för ökad trafiksäkerhet. Ingen, inte regeringen, inte bilbranschen,\r\ninte frivilligorganisationerna eller någon annan, klarar ensam att lösa de\r\nsvåra frågorna. Det är bara genom en offensiv från alla inblandade och\r\ngenom ett ökat samarbete som vi kan komma vidare.\r\nFör att åstadkomma en nationell samling kommer jag därför att bjuda\r\nin frivilligorganisationer, fackföreningar och folkrörelser, försäkrings-\r\nbolag, bilbranschen och våra berörda myndigheter i februari för att till-\r\nsammans med dem komma överens om vad var och en oss kan göra mer\r\nsjälv, på egen hand, men också vad vi kan göra mer av tillsammans.\r\nHerr talman! All infrastruktur är viktig, viktig för välfärden och för\r\nvåra möjligheter att skapa tillväxt och regional utveckling. Sverige är ett\r\nstort land med relativt få invånare. Om vi ska kunna leva upp till våra\r\nhöga ambitioner måste infrastrukturen lägga en grund för utveckling och\r\ntillväxt. Den kommande tolvårsperioden ger oss stora möjligheter till att\r\nlyckas med just detta.</pre><pre>Anf.  30  SVEN BERGSTRÖM (c) replik:\r\nHerr talman! När jag hör Ulrica Messing tala om betydelsen av att\r\nkoppla ihop infrastruktur och regionalpolitik, om vikten av tillväxt och\r\nlivskraft i hela landet kom jag plötsligt på att jag glömde ett av mina\r\nmanuspapper uppe i talarstolen. Jag är glad att Ulrica Messing använder\r\ndet, det är väldigt välkommet att regeringen nu talar om detta med full\r\nkraft och att Ulrica Messing är beredd att göra det till ett av sina priorite-\r\nrade områden. Det välkomnar jag, och hon kan räkna med fullt stöd från\r\nCenterpartiet när hon går från ord till handling. Orden har hört förut men\r\nhandlingen har det varit sämre med.\r\nDet här är en väldigt viktig uppgift, och jag hoppas att Ulrica Mes-\r\nsing är besjälad av att jobba offensivt och aktivt med detta, gärna i sam-\r\nråd med oss i trafikutskottet, för att uppnå en bättre situation än den vi\r\nhar i dag.\r\nJag ställde i mitt inledande anförande några frågor till Ulrica Mes-\r\nsing, till exempel med anledning av krisen i SJ. Jag begär inga exakta\r\nbesked i dag om hur SJ-krisen ska lösas, men det vore välkommet om\r\nstatsrådet kunde säga någonting. Det vore ännu mer välkommet för mig\r\nsom representant för Gävleborgs län om Ulrica Messing också något\r\nkunde kommentera de krav som har rests på att tillsätta en Norrlandsbe-\r\nredning av samma slag som vi har en Stockholmsberedning. Jag tycker\r\natt Stockholmsberedningen är bra, jag är inte Stockholmsfientlig. Men\r\nkan vi inte också få en Norrlandsberedning som kan titta på hur man kan\r\nnå mer optimala lösningar framför allt när det gäller tågtrafiken i Norr-\r\nland? Det är ju många som har varit kritiska till hur den har fungerat, och\r\ndet finns väldigt goda idéer inom projekt Norrtåg om hur man skulle\r\nkunna utveckla järnvägstrafiken på ett bra sätt i samarbete mellan SJ och\r\nandra operatörer som är duktiga på tågtrafik.\r\nJag vill också gärna höra några ord om hur Ulrica Messing vill ut-\r\nveckla jämställdhetspolitiken.</pre><pre>Anf.  31  Statsrådet ULRICA MESSING (s):\r\nHerr talman! All nationell politik, Sven Bergström, har ju regionala\r\neffekter. Det vet både Sven Bergström och jag som båda lever och verkar\r\ni Gävleborgs län.\r\nJag tror att det är oerhört viktigt att vi alla ställer krav på att den na-\r\ntionella politiken och besluten här i riksdagen men också de på regering-\r\nens bord fattas med respekt för och insikt om de regionala skillnader som\r\nfinns i vårt land. Med det vill jag säga att jag tycker att man ska vara\r\nförsiktig med att tillsätta utredningar som ska titta på Sveriges olika delar\r\nvar för sig. Jag tror att det vore olyckligt med utredningar som tittade på\r\n20 län eller 15 län eller 12 regioner.\r\nOm vi menar allvar med att infrastrukturen och transportpolitiken har\r\nett stort ansvar för att underlätta möjligheten för företag att växa och\r\nutvecklas, tror jag att det är viktigt att vi har ett vidare perspektiv än län\r\noch regioner, för varken enskilda personer eller företag bryr sig särskilt\r\nmycket om var kommungränsen går eller var länsgränsen går.\r\nSedan kan det ibland finnas särskilda skäl att titta exklusivt på just ett\r\nområde. Och jag tycker att det finns starka skäl att titta på just Stockholm\r\nsom vår huvudstad med den trafik som finns här både runt Centralen och\r\npå Arlanda, eftersom vi alla är beroende av att Stockholm fungerar som\r\nen motor för infrastrukturen.\r\nJag har stor respekt för de frågor som Norrlandspolitikerna har lyft i\r\ndebattartikeln förra veckan. Och jag vill tydligt påpeka att den järnvägs-\r\nutredning som nu arbetar och som ska lämna sitt förslag till betänkande\r\ntill regeringen i november nästa år har som ett av sina uppdrag att titta på\r\njust frågan om trafikeringsrätten, vilka möjligheter den har gett för nya\r\noperatörer att agera och vilka svårigheter som denna trafikeringsrätt\r\nockså innebär. Självklart ska vi se på trafikeringsrätten ur ett regionalt\r\nperspektiv för att fånga just det som debattörerna ville lyfta fram i sin\r\nartikel.</pre><pre>Anf.  32  SVEN BERGSTRÖM (c) replik:\r\nHerr talman! Det som Ulrica Messing sade var lite mångtydigt. En\r\nvälvillig tolkning är att hon ändå inte är helt främmande för denna tanke.\r\nPoängen med förslaget om en Norrlandsberedning är ju ett svar på de\r\nrop som finns på återreglering av järnvägstrafiken liksom att staten ska ta\r\ndet fulla ansvaret och de krav som finns på en total privatisering. Poäng-\r\nen och tanken med det som har förts fram inom projektet Norrtåg är att\r\nman, som Ulrica Messing sade, inte ska se till länsgränser och kommun-\r\ngränser utan ha ett helhetsperspektiv. Man vill öppna möjligheten att\r\nköra både regionala tåg och interregionala tåg på ett samlat sätt. Man vill\r\nupphandla ett helt paket. Jag är övertygad om att det dessutom skulle ge\r\nekonomiska vinster, därför att om man kan optimera trafiken i ett samlat\r\nsystem kommer det också att vara ekonomiskt bra.\r\nJag hoppas att vi kan fortsätta den här debatten, därför att det är väl-\r\ndigt angeläget att inte bara bygga järnvägar utan också se till att trafiken\r\nfungerar bättre på de järnvägar vi har. Det finns så mycket konstruktivt i\r\ndet här projektet som har tagits fram, så jag hoppas att vi kan få tillfälle\r\natt utveckla det.\r\nStatsrådet sade ingenting om hur hon vill föra in jämställdhetsmålet\r\noch konkretisera det. Jag hoppas att det blir tillfälle i nästa replik att säga\r\nnågot om det. Menar vi allvar med ett jämställt transportsystem måste det\r\nockså få några konsekvenser, så att det inte bara är gubbar i min ålder\r\nsom sitter och planerar trafiken för framtiden utan att det förs in andra\r\nperspektiv, som har saknats i stor utsträckning tidigare.</pre><pre>Anf.  33  Statsrådet ULRICA MESSING (s):\r\nHerr talman! Där delar jag helt Sven Bergström uppfattning. Det är\r\noerhört viktigt att de som fattar besluten speglar de människor som ska\r\nleva efter de beslut som fattats. Jag är övertygad om att det inte bara är\r\nbeslut i riksdagen utan också i våra myndigheter och våra bolagsstyrelser\r\nsom blir allra bäst om det finns en mångfald av ledamöter i styrelsen,\r\nbåde kvinnor och män, unga och gamla. Om detta hoppas jag att vi kan\r\nha en samsyn mellan trafikutskottet i riksdagen och mig och regeringen.\r\nDet har gjorts många satsningar de senaste åren på regional tågtrafik.\r\nX-tåg är ett exempel, Norrtåg ett andra exempel och Skånetåg ett tredje\r\nexempel. Alla dessa typer av samarbete och samverkan över kommun-\r\ngränser och länsgränser, där man vidgar arbetsmarknaden för människor\r\nså att det blir möjligt för var och en av oss att pendla till arbete eller till\r\nstudier, har i väldigt stor utsträckning gynnat just kvinnor. När det gäller\r\nsmåskalighet i transportsystemen, alltifrån de regionala tågen till kollek-\r\ntivtrafiken, vet vi att kvinnor är överrepresenterade på pendlingssträckor-\r\nna. På de långa sträckorna och i första klass är det fortfarande väldigt\r\nmånga män som reser. Men när vi tittar på regionförstoring och öppnar\r\nmöjligheterna att pendla mellan kommungränser gynnar det kvinnor\r\nväldigt ofta, och självklart är det också viktigt.</pre><pre>Anf.  34  ELIZABETH NYSTRÖM (m) replik:\r\nHerr talman! Det låter lovande att ministern är ansvarig även för den\r\nregionala utvecklingspolitiken.\r\nJag vill gärna passa på att återkomma till riksväg 45, via Lappia. Jag\r\nhar här en broschyr där bland andra statsrådets partikamrater uttalar sig.\r\nGöran Johansson, Göteborg, säger: Den trånga och intensivt trafike-\r\nrade olycksdrabbade sträckan Göteborg-Trollhättan måste snarast bygg-\r\nas om till modern fyrfältsväg och få den Europavägstatus som den förtjä-\r\nnar.\r\nBritt Bohlin, som är gruppledare här i riksdagen, säger: Vi går mot\r\nvägs ände. Lite tillspetsat kan man säga att det enda som inte är bra är\r\nvägen.\r\nGöran Johnsson, Metall, säger: Staten har ansvar och plikt att hålla en\r\ninfrastruktur som tryggar jobben och utvecklingen i inlandet. Riksväg 45\r\när ett huvudstråk genom inlandet.\r\nAnders Sundström säger: Det vore direkt pinsamt om vi inte fick en\r\nnödvändig rekonstruktion av vägen nu.\r\nMed tanke på den här foldern, som jag gärna lämnar över, undrar jag\r\nom statsrådet är medveten om att utbyggnaden av riksväg 45 utmed Göta\r\nälv måste ske samtidigt som man bygger ut järnvägen. Nu finns pengar\r\ntill järnvägen men inte till riksväg 45. Hur ser statsrådet på denna pro-\r\nblematik?</pre><pre>Anf.  35  Statsrådet ULRICA MESSING (s):\r\nHerr talman! Det som Elizabeth Nyström tar upp gäller inte bara\r\nriksväg 45, utan det kan också gälla andra sträckor där det finns oerhörda\r\nsamordningsvinster att göra genom att planera vägen och järnvägen sam-\r\ntidigt, vid sidan av varandra och parallellt. Jag tycker att man ska ta alla\r\ntillfällen där möjligheten ges att samordna resurserna för att därmed\r\nspara pengar och maximera nyttan av objekten. Det hade varit väldigt bra\r\nom vi hade tagit till vara den möjligheten också när det gällde delar av\r\nE 4:an, där vi som stod inför samma förutsättningar.\r\nÄven om nu flera av ledamöterna i trafikutskottet har nämnt olika vä-\r\ngar - och jag har all respekt för de behov som finns runtom i vårt land av\r\natt skynda på uppbyggnaden av det befintliga vägnätet och skynda på\r\nbesluten om vilka nya vägar som ska byggas om - utgår jag ändå från att\r\nriksdagen uppskattar om regeringen följer de av riksdagen fattade beslu-\r\nten och den tågordning som gäller. Jag har i alla fall för avsikt att göra\r\ndet. Därför tänker jag inte i dag kommentera eller ge någon väg eller\r\njärnvägssträckning högre prioritet än någon annan, utan det är i augusti\r\nsom Vägverket och Banverket lämnar över sina förslag till riksdagens\r\nbord. I dag finns det en mängd olika förslag och objekt som diskuteras.\r\nDet vore oansvarigt, tycker jag, både av mig som statsråd och av riksda-\r\ngens utskott att kommentera alla de förslag som nu är i luften. Låt oss nu\r\nge våra myndigheter det uppdrag som vi faktiskt har fattat beslut om. Låt\r\noss sedan, när de lämnat över förslagen i augusti, diskutera om det var\r\nrätt eller fel beslut som myndigheterna fattade.</pre><pre>Anf.  36  ELIZABETH NYSTRÖM (m) replik:\r\nHerr talman! Statsrådet har rätt i att samordning är väsentligt. Det ska\r\nman naturligtvis göra i största möjliga utsträckning. Men på det här om-\r\nrådet är det ytterst svårt, alltså när det gäller skredrisken. Det var ju ett\r\nskred i Surte 1958, tror jag att det var. Det är ju därför som det är så\r\nviktigt att man planerar och samordnar. Man kan inte jämföra med andra\r\nvägar, där järnvägen går utefter vägen. Det handlar ju om Göta älv och\r\nskredrisken, där Sjöfartsverket också måste vara med och titta. Men jag\r\ntackar för detta.</pre><pre>Anf.  37  RUNAR PATRIKSSON (fp) replik:\r\nFru talman! Det är intressant att lyssna på den nya infrastrukturmi-\r\nnistern i huset i dag. Jag tycker att det var väldigt intressant med den här\r\nkopplingen till regionalpolitiken. Det hade vi väl önskat redan under den\r\nförra mandatperioden, att det hade funnits en större koppling mellan\r\nregionalpolitiken och infrastrukturpolitiken.\r\nNu går jag inte in på någon speciell väg, men jag återkommer ändå\r\ntill ett stort område i Sverige. Jag vill påstå att detta med tjälsäkringspro-\r\nblematiken gäller från Dalslandshållet till Norrland. Jag kan nämna några\r\nnamn för statsrådet, som Bäckhammar, Rottneros, Skoghallsverken och\r\nGrumsfabrikerna. Det gäller också de tio-tolv sågverken i Värmland,\r\nDalarna och Dalsland, som varje dag kräver det som jag nu har räknat\r\nupp. Det är troligen ca 1 000 långtradarlaster med virke in - och därför\r\nockså ut. Råvaran finns i dessa bygder, den stora delen av Sverige geo-\r\ngrafiskt sett.\r\nFortfarande för ungefär ett år sedan när vi hade en debatt stod vi här\r\noch hade 156 mil avstängda vägar, något som drabbade denna industri\r\nsom är så viktig för landet. Det är också så att ägarintressena i dag ligger\r\nutanför Sveriges gränser, och det finns en fara som vi upplever med att\r\nindustrier kan flyttas till andra ställen.\r\nVi måste ta allvarligt på problematiken med tjälsäkringen och under-\r\nhållet av det mindre vägnätet i Sverige. Jag skulle först och främst vilja\r\nha en diskussion omkring det i det här replikskiftet. Är statsrådet beredd\r\natt ta krafttag när det gäller tjälsäkringsproblematiken med tanke på råva-\r\nran för den svenska träindustrin?</pre><pre>\r\nAnf.  38  Statsrådet ULRICA MESSING (s) replik:\r\nFru talman! Om jag får passa på att skoja lite kan jag säga att Runar\r\nPatriksson inte behöver nämna någon enskild väg, för så fort jag i fort-\r\nsättningen kommer att färdas på riksväg 45 kommer jag att tänka på\r\nRunar Patriksson, som har döpt om den till Sveriges Broadway. Det\r\nkommer för alltid att sitta där.\r\nSedan skulle vi kunna fortsätta uppräkningen av företag som ligger på\r\nplatser där man är oerhört beroende av framför allt vägen, men också\r\njärnvägen. Man kan konstatera att det är bra exempel på att den infra-\r\nstrukturplan som vi ska fatta beslut om nästa höst måste ha ett regionalt\r\nperspektiv för att ge förutsättningar för företagsutveckling och tillväxt.\r\nUddeholm Tooling, Stora Enzo, Korsnäs, Modo - alla är naturligtvis\r\nberoende av att deras transportsystem och distributionssystem kan funge-\r\nra så att de, trots sitt läge i ett litet och perifert land jämfört med deras\r\nmarknader, kan vara konkurrenskraftiga och kan agera härifrån.\r\nVi ser allvarligt på just bärigheten och tjälsäkringen. Det var ju de\r\npengar som vi öronmärkte, 17 miljarder kronor, ett uttryck för. Här finns\r\ndet en rad akuta insatser som vi måste göra. De har blivit akuta eftersom\r\nvi under 90-talets krisår fick prioritera ned underhållet och tjälsäkringen.\r\nNu har vi ett annat ekonomiskt läge, och då är vi också beredda att prio-\r\nritera arbetet med tjälsäkring och underhåll. Det är viktigt för näringsli-\r\nvet, men självklart är det också viktigt för oss som enskilda personer.</pre><pre>Anf.  39  RUNAR PATRIKSSON (fp) replik:\r\nFru talman! Jag tackar för det svaret. Det var en uppräkning av fler\r\nföretag. Jag hade också kunnat hålla på lite längre. Jag tog bara de vikti-\r\ngaste som kom upp i min skalle. Det är precis så som statsrådet säger.\r\nNu är vi inne på dessa vägar som är avstängda. Min fråga är föran-\r\nledd av att vi pratade om ordet \"samhällsnytta\" förut. När vi diskuterade\r\nmed Carina Moberg gällde det om det var tvunget att vara ett statligt\r\nägande. I fråga om det som vi nu tar upp är det ju så att staten äger vägen\r\noch har tagit på sig ansvaret för att äga vägen. De som kör på vägen har\r\noftast ett privat intresse, dessa timmerbilar och andra som transporterar\r\ndet gods som ska in och ut från den svenska industrin.\r\nDet är ju ett krav att vägarna ska vara framkomliga året om, inte\r\nminst ur företagens synpunkt för att de ska kunna betala sina räntor och\r\nkostnader på den svenska arbetsmarknaden. Vi frågar än en gång: Är det\r\nså att vi kommer att få se en prioritering i Regeringskansliet av tjälsäk-\r\nringen och underhållspengarna? I Värmland har vi inte sett en krona\r\nextra till dessa viktiga frågor. Jag vet att detsamma gäller för Dalsland\r\noch Dalarna. Det är någonting som har gått snett i de anslagsförslag som\r\nnu ligger framme. Så jag frågar: Kommer detta att prioriteras, alltså un-\r\nderhållspengar och tjälsäkringspengar?</pre><pre>Anf.  40  Statsrådet ULRICA MESSING (s) replik:\r\nFru talman! I propositionen som riksdagen fattade beslut om förra\r\nåret står det väldigt tydligt att vi ska prioritera befintliga vägar och järn-\r\nvägar för att höja standarden på de vägar som finns, för att tjälsäkra dem,\r\nför att arbeta med trafiksäkerhetsåtgärder och mycket annat. Vi har gång\r\npå gång prioriterat om pengar till exempel för att sätta upp vajerräcken\r\neller för att arbeta fortare med tjälsäkring och vägunderhåll. Jag utesluter\r\ninte att vi också får göra det fler gånger i framtiden.\r\nDet är en prioriterad fråga, och det är klart att ett land med höga am-\r\nbitioner aldrig kan vara nöjt när vägar blir avstängda på grund av dålig\r\nbärighet. Vi kan aldrig gardera oss mot stora naturkatastrofer oavsett om\r\ndet är ett gigantiskt snöfall eller om det är ett intensivt regn. Det är en\r\nannan sak. Men under normala svenska förhållanden och utifrån var\r\nSveriges kommuner och regioner finns måste naturligtvis ambitionen\r\nvara att vägnätet och järnvägsätet ska fungera till vardags och till helg.</pre><pre>Anf.  41  JOHNNY GYLLING (kd) replik:\r\nFru talman! Jag blev glad när ministern sade att trafiksäkerhet är ett\r\nav de prioriterade områdena för henne som ny minister. Jag skulle vilja ta\r\nupp det här med rattfylleriet. Det har blivit värre på vägarna. En ny un-\r\ndersökning från Vägverket Region Väst visar att det är värre nu än på\r\nmånga år. Det är fler unga människor som kör ihjäl sig drog- eller alko-\r\nholpåverkade.\r\nDet har talats om alkolås. Ministern nämnde att försöksverksamheten\r\nska byggas ut. Det kan ju vara bra, men varför inte ta ett mer konkret\r\nsteg? Förra veckan hade MHF och Salus Ansvar en presskonferens där\r\nde presenterade en rad konkreta punkter, målsättningar och årtal, till\r\nexempel när alkolås skulle vara installerat i yrkestrafiken. Riksdagen har\r\ntidigare uttalat att regeringen bör ta fram en plan för hur alkolås ska\r\nkomma in i alla bilar. Jag skulle vilja höra vad ministern säger om det.</pre><pre>Anf.  42  Statsrådet ULRICA MESSING (s) replik:\r\nFru talman! Låt oss först konstatera att det fortfarande finns en oer-\r\nhört stor folklig uppslutning för att man inte ska köra bil när man har\r\ndruckit alkohol. Det finns en oerhört stor folklig uppslutning för det. Det\r\när klart att vi ska göra allt vi kan för att förstärka den och bredda den\r\nännu mer. Men vi ska också ta fasta på det stora folkliga stöd som finns\r\njust där. Det är klart att den synen också kan påverkas av en allmänt mer\r\nliberal inställning till alkohol och andra tyngre droger i vårt samhälle i\r\nstort. Det bekymrar mig, inte bara när det gäller biltrafikanter utan också\r\npå en rad andra områden.\r\nVi har haft försök med alkolås på olika sätt i samhället som regering-\r\nen och riksdagen har ställt sig bakom. Utvärderingarna av de försöken\r\nhar varit väldigt positiva. Jag tycker att det är självklart att vi nu går\r\nvidare med dessa försök och höjer ambitionsnivån lite grann. Ett sätt att\r\nhöja ambitionsnivån är att få med oss fler aktörer. Det är oerhört värde-\r\nfullt för oss om vi kan få ett samarbete med till exempel yrkeschaufförer\r\noch fackliga organisationer. Men det är också oerhört värdefullt när för-\r\nsäkringsbolag som Salus Ansvar går före och erbjuder lägre premier om\r\nvi som försäkringstagare sätter in alkolås i våra bilar.\r\nTanken med den inbjudan som jag vill gå ut med i februari är att hitta\r\nfler frivilliga sätt att samverka och samarbeta där vi som biltrafikanter\r\noch konsumenter kan få en fördel av att samtidigt arbeta med säkerhets-\r\nfrågor och där bilbranschen och försäkringsbolagen kan få rent konkur-\r\nrensmässiga fördelar om de tar trafiksäkerhetsfrågorna på allvar. Jag är\r\növertygad om att vi kan göra flera saker den frivilliga vägen.\r\nJag tycker också att Sverige kan fortsätta att driva frågan om alkolås\r\nockså inom EU, men det är inte möjligt för oss att gå före med nationell\r\nlagstiftning. Det handlar om frivilliga överenskommelser och om att visa\r\npå erfarenheter.</pre><pre>Anf.  43  JOHNNY GYLLING (kd) replik:\r\nFru talman! Jag tackar för det svaret. Förmodligen kommer jag att\r\nåterkomma i andra debatter och andra frågor. Det här är en viktig fråga,\r\noch vi är överens om att den måste påskyndas.\r\nEn annan åtgärd är att låta dem som har kört rattfulla få träffa offer\r\noch anhöriga som kanske har mist någon i familjen på grund av rattfylle-\r\nri. Jag vet att ministern har träffat föräldrar och familjer som har förlorat\r\nnågon anhörig på grund av rattfylleri. Det är väldigt starka möten, och\r\ndet gör förhoppningsvis att människor som tvingas höra sådana berättel-\r\nser aldrig mer kör rattfulla.\r\nMin fråga är: Är ministern beredd att arbeta för att de som döms för\r\nrattfylleri också ska dömas att ingå i sådana program som man kallar för\r\nVIP, victim impact panel? Det är en modell som kommer från USA. Är\r\nministern beredd att arbeta för att det blir ett obligatorium och att det blir\r\nobligatoriskt också på körskolorna?</pre><pre>Anf.  44  Statsrådet ULRICA MESSING (s) replik:\r\nFru talman! Här kan jag komma med ett kort svar till Johnny Gylling:\r\nJa, det är jag.\r\nJag tror att det är ett väldigt bra sätt att arbeta mer effektivt i förebyg-\r\ngande syfte och för att sprida exempel på vad som kan göras annorlunda.\r\nJa, jag är beredd att arbeta för det.</pre><pre>Anf.  45  JAN-EVERT RÅDHSTRÖM (m):\r\nFru talman! Nu står vi åter i kammaren och ska debattera trafikut-\r\nskottets områden. Det har under ett antal år varit en lång följetong, bestå-\r\nende mest av vänta-och se-uttalanden.\r\nUnder förra mandatperioden höll Socialdemokraterna och regeringen\r\nen riktig långvals. Det var en vals som pågick i flera år innan vi artigt\r\nkunde tacka för dansen och gå av dansbanan. Vi konstatera att det inte\r\nvar mycket till dans att tacka för när vi slutligen fick se den framlagda\r\ninfrastrukturpropositionen. Nu har de bjudit upp till nästa vals för att få\r\ntyst på oss i oppositionen ytterligare en tid. Det sker genom att den kritik\r\nsom vi framför i debatten i dag från regeringssidan får svaret att vi ska\r\nlugna ned oss och se på fördelningen av tjälsäkringspengar och så vidare\r\nunder kommande år.\r\nDet är nog tur att det finns en opposition som inte är tyst, så att\r\nsvenska folket kan få höra hur illa det är ställt med den svenska infra-\r\nstrukturen och hur illa den även fortsättningsvis hanteras. Det skulle vara\r\nenformigt att endast höra pratministrar orera över hur fantastiskt allt är\r\noch hur fantastiskt allt ska bli.\r\nFru talman! Jag ska koncentrera mitt inlägg till att gälla väg- och\r\njärnvägsfrågor.\r\nJag ska börja med det kapillära vägnätet, det vill säga de enskilda vä-\r\ngarna. Där finns mycket att säga. Av landets ca 42 000 mil väg är nästan\r\n70 % enskilda vägar. Av dessa är det endast en fjärdedel som erhåller\r\nstatsbidrag. Utskottets majoritet hänvisar till BREV-utredningens slutbe-\r\nhandling och skriver i sitt ställningstagande att det är särskilt viktigt och\r\nangeläget att säkerställa och bevara det befintliga vägnätet så att insatser\r\nför bland annat drift och underhåll kan säkerställas. Det är bara ord, ord\r\noch ingenting annat! Till och med socialdemokrater, vänsterpartister och\r\nmiljöpartister måste väl ändå vara på det klara med att det inte hjälper att\r\ni åratal bara tala vackert och invänta eventuella propositioner om inga\r\npengar tillförs!\r\nDet har varit kris för det enskilda vägnätet under en följd av år, och\r\nnu senast har Vägverket aviserat att bidragsnivåerna ska sänkas ytterliga-\r\nre. Vad gör majoriteten i utskottet då? Jo, de skriver vackra ord. Sedan\r\nhänder inget mer. Ni har blivit smittade av tidigare statsråds pratarsjuka!\r\nOm ni nu vet och har vetat i flera år att det anslås för lite pengar till en-\r\nskilda vägar, hur kan ni då bara prata om vikten av förändring och åstad-\r\nkomma absolut ingenting? Statsrådet Messing måste som ansvarig för\r\nregionalpolitik och infrastruktur snarast återkomma för att rätta till detta.\r\nDet enskilda vägnätet är, som alla känner till eller borde känna till, en\r\nförutsättning för att hela landet ska kunna utvecklas och - sist men inte\r\nminst - för att vårt näringsliv inte ska nödgas flytta till områden som inte\r\nhar ett alltmer eroderande vägnät.\r\nFru talman! Vi har i reservation 2 utvecklat våra ställningstaganden\r\nnär det gäller de enskilda vägarna och behovet av ökade anslag. Vidare\r\nhar vi i våra kommittémotioner visat behoven av ökade anslag för att\r\nkunna höja bidragen till väghållarna och behovet av att höja bärigheten.\r\nNär det gäller satsningar på det statliga vägnätet har regeringsföreträ-\r\ndarna sänkt tonläget något. Vi ser och har länge sett att förfallet av det\r\nsvenska vägnätet fortsätter. Återhämtning av bristande underhåll uteblir i\r\nstort sett. Nu vill man att vi återigen ska hoppas att fördelningen av de\r\n17 miljarder som finns i infrastrukturpropositionen för bärighetshöjande\r\nåtgärder och för tjälsäkring ska göra underverk.\r\nVi har i diskussionerna inför denna fördelning redan sett att alla delar\r\nav landet anser sig vara berättigade till dessa medel. Jag kan inte sia in i\r\nframtiden, men man behöver inte vara någon större begåvning för att\r\nvåga förutspå att det kommer att innebära att inte ens dessa medel kan\r\ngöra landets vägar glada - om man nu tror eller har trott att vi ska få den\r\nkraftiga uppryckning det har talats om i så många år. Förvisso ligger\r\ndessa pengar i framtida infrastrukturprogram, men jag vill nämna dem\r\näven i detta sammanhang, när vi talar om 2003. I vårt moderata alternativ\r\nför 2003 har vi tagit allvarligt på den rådande situationen. Därför har vi\r\ntill landets vägar anslagit 2 miljarder mer än regeringen föreslår.\r\nFru talman! Jag har talat om vikten av att hela vårt land måste få en\r\ninfrastruktur som fungerar. Jag har nämnt de enskilda vägarna, och i\r\ndetta sammanhang vill jag även säga några ord om våra storstäder.\r\nDet är beklämmande att höra i debatten - kanske inte så mycket här i\r\ndag men ganska ofta ute i vårt land - att det ska vara landsbygd eller\r\nstorstad. Vi kan inte ha en konflikt mellan dessa. Sverige kan varken\r\nfungera utan landsbygd eller utan storstad. Därför måste satsningar göras\r\npå bristande infrastruktur, som vi säger, i hela landet. Att, som en del\r\nvill, försvåra för trafik i våra storstäder innebär att landet Sverige tappar i\r\nkonkurrenskraft och välstånd.\r\nVi hade förra året en debatt om trängselavgifter, där socialdemokrater\r\nfelaktigt försökte ge sken av att vi moderater ville införa sådana. Vi var\r\ntydliga i fjolårets debatt och sade nej till trängselavgifter i Stockholm.\r\nSocialdemokraterna ville hävda att det var viktigt med betydande majo-\r\nriteter och att det innebar att frågan om trängselavgifter i Stockholm inte\r\nvar aktuell. Vad hände efter valet? Nu är det inte ens tal om betydande\r\nmajoriteter, utan regeringen nästintill ger direktiv om vad man lokalt ska\r\ntycka i Stockholm. Tala om svek!\r\nOm det inte vore så att vi alla kan läsa i riksdagstrycket vad som sa-\r\ndes i fjolårets debatt skulle jag förmoda att socialdemokrater här i kam-\r\nmaren i dag inte vill minnas detta. Vi sade nej då, och vi säger nej igen.\r\nDet som behövs i bland annat Stockholm är att vägfrågor kommer upp\r\ntill beslut och att det byggs ringleder. Vi kan inte ha en huvudstad som\r\nsaknar viktiga kommunikationer.\r\nFru talman! Det har sagts mycket om lokala vägar. Jag har strukit det\r\ni mitt anförande, men jag kan inte undanhålla kammaren min debatt med\r\nförre statsrådet Rosengren. Jag skulle gärna se att vi fick in detta i proto-\r\nkollet som ett historiskt dokument över en kommunikationsminister.\r\nVi har hört om vikten av riksväg 45. Jag hade en interpellationsdebatt\r\nmed herr Rosengren om hur det skulle vara att få Europavägstatus på\r\nden. Jag fick till svar: Nej, Sveriges regering kan inte jobba för att riks-\r\nväg 45 blir Europaväg. Vi kan inte tillåta att europeiska turister luras in\r\npå en så dålig väg.\r\nDetta är alltså vad som cirkulerar i vårt regeringskansli: att riksväg 45\r\när så dålig att vi inte ska lura in utländska turister på den. Jag hoppas att\r\nvårt nya statsråd starkt tar avstånd från sådana tankar.\r\nNär det gäller den nordiska triangeln och delen Oslo-Stockholm, det\r\nvill säga E 18, är det beklämmande att vi har en regering som i princip\r\ninte går i takt med någon, höll jag på att säga. Den går åtminstone inte i\r\ntakt med EU, som anser att E 18 är ett mycket viktigt projekt. Det ingår\r\nockså i de så kallade TEN-projekten. Man kan dock inte agera på grund\r\nav att Sverige har en regering som inte prioriterar E 18, och därför faller\r\ndetta utanför. Detta är majoriteten i riksdagens utskott, med socialdemo-\r\nkrater i spetsen, ansvarig för.\r\nAtt vi har mycket diskussioner om olika regioner kanske till viss del\r\nkan bero på - och här vill jag gärna höra om min kollega på Värmlands-\r\nbänken Jarl Lander lite senare här i kammaren tydligt kan ta avstånd från\r\ndetta - finansminister Bosse Ringholms uttalande att en region i vårt land\r\nförst ska visa tillväxt, sedan kan den få vägpengar. Detta är ett moment\r\n22, enligt mitt sätt att se det. Jag vill höra om Jarl Lander delar min upp-\r\nfattning eller finansminister Bosse Ringholms uppfattning. Just nu kan\r\nman dock se att anslagsförslagen går längs Bosse Ringholms linje.\r\nFru talman! Vad landet behöver är en politik som är medveten och\r\nvill ta ansvar för att vi har en infrastruktur som innebär att såväl boende\r\nsom företag i hela landet har en väg- och järnvägsinfrastruktur som leder\r\ntill utveckling, inte avveckling. En väl fungerande infrastruktur är avgö-\r\nrande för enskilda människors och näringslivets möjligheter att tillsam-\r\nmans skapa tillväxt och välstånd. En effektiv samverkan mellan de olika\r\ntrafikslagen är nödvändig, och då menar jag såväl väg och järnväg som\r\nsjöfart, luftfart och IT-infrastruktur. Detta är Moderaterna medvetna om,\r\noch vår politik bygger på dessa förutsättningar. Jag välkomnar andra\r\npartier som delar dessa åsikter med oss.\r\nFallet med dagens politik är enligt min mening att denna förståelse\r\ninte finns i utskottets majoritet. Den har under en mängd av år ansett sig\r\nkunna vänta därför att åtgärder kommer att ske, som det så vackert hetat.\r\nNu ser vi att väntans tider får fortsätta. Vissa projekt kommer förvisso till\r\nstånd i framtiden, men de nya som anmäls är rent politiska infrastruktur-\r\nsatsningar som görs. Att man kan säga att Norrbotniabanan ska byggas\r\nutan att ens ha analyserat och fått kostnadsredovisning för ett sådant\r\nmångmiljardprojekt är allt annat än acceptabelt.\r\nFru talman! Jag ser att klockan går, men det är en viktig debatt.\r\nMed tanke på Norrbotniabanan och dess framväxt vill jag dra en liten\r\nliknelse. Vanliga människor i Sverige sitter vid sina köksbord och plane-\r\nrar sin hushållsekonomi. Man gör överväganden av vad man har råd med\r\noch inte. Man funderar noga över vilka behov man har och vilka priorite-\r\nringar man måste göra för att få hushållsekonomin att gå ihop. Man väger\r\nolika varor för och emot och analyserar vilka satsningar som man har råd\r\nmed och som gör störst nytta - vanlig hushållsekonomi.\r\nFru talman! När regeringen tog sitt inriktningsbeslut om Norrbotnia-\r\nbanan saknades all denna grundläggande kunskap som nästan varje\r\nsvenskt hushåll besitter. Det man kunde begära är att man åtminstone\r\nhade haft någon form av underlag inför sitt ställningstagande, men icke.\r\nJag skäms på regeringens vägnar.\r\nNär det gäller järnvägssidan kan vi konstatera att statens företagande-\r\nsatsningar inom detta område är långt ifrån lysande. SJ har stora ekono-\r\nmiska problem, medan vi kan se privata tågoperatörer fungera alldeles\r\nutmärkt. Inte nog med att vi har ett system som håller SJ bakom ryggen\r\ngenom att inte tillåta konkurrens på lönsamma tåglinjer, utan SJ klarar\r\nsig inte ens med detta skydd. Det ska bli intressant att följa utvecklingen\r\ni den här härvan. Jag förmodar att det finns många som får anledning att\r\ngöra sin röst hörd om det visar sig att statens agerande i den här frågan\r\nkommer att sätta konkurrensen ytterligare ur spel.\r\nNär det gäller Banverkets verksamhet har vi i likhet med tidigare år\r\nkrävt en bolagisering av Banverkets konkurrensutsatta delar. Tiden borde\r\nvara mogen, med tanke på SJ och andra affärer, för även de mest fientli-\r\nga konkurrensmotståndarna att fundera över om statligt driven verksam-\r\nhet är det optimala för våra medborgare.\r\nVi har föreslagit en höjning av banavgifter, som det sades i debatten\r\ntidigare, för att kostnaden för driften på spår i viss utsträckning ska här-\r\nledas till och betalas av trafiken. Detta är anledningen till att vi har ett\r\nanslagssparande på denna punkt. Och det tycker vi är helt riktigt.\r\nDet finns hur mycket som helst som man skulle vilja ta upp och tycka\r\ntill om inom detta viktiga område, men jag har redan tagit mycket tid i\r\nanspråk och vill bara slutligen konstatera att jag givetvis står bakom\r\nsamtliga våra reservationer där vi ger stöd för våra moderata förslag på\r\ninfrastrukturområdet. Jag yrkar i likhet med Elizabeth Nyström bifall\r\nendast till reservation nr 2.\r\nJag vill även önska talmannen, trafikutskottets kansli och övriga här i\r\nkammaren en riktigt god jul och ett gott nytt år. Det gör jag även om\r\ntomten kanske inte kommer till alla, vilket man kan förmoda. Han kom-\r\nmer säkerligen att köra fast någonstans i vårt land på någon dålig väg.</pre><pre>Anf.  46  KARIN SVENSSON SMITH (v) replik:\r\nFru talman! Jan-Evert Rådhström pratar pretentiöst om vägstandarden\r\nute i landet. Det vore klädsamt om han talade i en mer blygsam ton med\r\ntanke på de förslag som Moderaterna står för. Om den neddragningen av\r\nBanverkets anslag samt höjningen av banavgifterna genomfördes skulle\r\ndet ge ett direkt avtryck i vägbeläggningen.\r\nFörstår inte Jan-Evert Rådhström att vid varje omlastning från järn-\r\nväg till väg försämras möjligheterna för glesbygdens befolkning att ha\r\nacceptabla vägar som är farbara året runt?</pre><pre>Anf.  47  JAN-EVERT RÅDHSTRÖM (m) replik:\r\nFru talman! Det vi gör i vårt budgetförslag, som Karin Svensson\r\nSmith väl känner till, är stora satsningar, 2 miljarder mer än Vänsterpar-\r\ntiet och övriga, på vägsektorn. Vi har 690 miljoner mindre på järnvägs-\r\nsektorn därför att vi tycker att den ska stå för en lite större del av sina\r\nkostnader. Det är det som är resultatet.</pre><pre>Anf.  48  KARIN SVENSSON SMITH (v) replik:\r\nFru talman! Men när järnvägstrafiken i princip betalar de externa\r\nkostnader den är upphov till medan vägtrafiken enligt flera utredningar\r\ninte alls betalar de externa kostnader den är upphov till blir konkurrens-\r\nsituationen omöjlig för godstransporterna. Resultatet blir att fler tunga\r\ntransporter går på väg, och då försämras vägstandarden.\r\nVill man verkligen på allvar slå vakt om vägarnas standard ute i gles-\r\nbygden ska man se till att godset i så stor utsträckning som möjligt sänds\r\npå järnväg och med sjötransporter. Det är också därför som regeringen\r\nhar gett Vägverket i uppdrag att utarbeta en skadeförebyggande under-\r\nhållsstrategi, så att man får bättre användning för de pengar man satsar på\r\natt tjälsäkra, rekonstruera och underhålla vägar.\r\nJag tvivlar på den trovärdighet som Moderaterna visar här. Det här\r\npratet om vägarna kommer i praktiken inte att innebära någonting posi-\r\ntivt alls. De höjda anslagen ni pratar om rimmar ganska illa med att ni\r\nallmänt förespråkar ett lägre skattetryck och en svensk anslutning till\r\nEMU.</pre><pre>Anf.  49  JAN-EVERT RÅDHSTRÖM (m) replik:\r\nFru talman! Karin Svensson Smiths retorik kan fungera för en väns-\r\nterpartist. Problemet är att jag som moderat också är medveten om att vi\r\nbehöver ha en transportinfrastruktur som fungerar efter näringslivets\r\nbehov. Vill vi ha ett växande näringsliv ska vi också vara medvetna om\r\natt vi får växande transporter, och vi kan inte politiskt styra transporter\r\nhursomhelst. Vi måste ge förutsättningar så att varje företag och varje\r\nindivid får transportera sig på det för dem mest effektiva sättet. Vi är\r\nbåde järnvägs- och vägförespråkare. Vi vill inte ta död på den ena eller\r\nden andra.\r\nNär Karin Svensson Smith tar upp att man borde vara mer angelägen\r\nom järnvägsfrågor ur ett glesbygdsperspektiv vill jag upplysa henne om\r\natt Sverige ser lite annorlunda ut i Värmland och norrut än det gör i\r\nLund. Det är inte bara att hoppa på bussen, ta tunnelbanan eller åka med\r\nkollektivtrafik. Det handlar om att vi måste se till att de transportmedel vi\r\nhar också ska kunna ta sin frakt på bra vägar.</pre><pre>Anf.  50  ERLING BAGER (fp):\r\nFru talman! Även jag hade tänkt välkomna statsrådet Messing, men\r\njag ser att hon har lämnat kammaren. Hon kanske kommer tillbaka. Jag\r\ntyckte att det var trevligt när jag såg i en tidningsintervju att statsrådet\r\nockså kallar sig för sjöfartsminister. Det tyckte jag var fint. Det förpliktar\r\nockså en hel del i sjöfartsfrågor. Men det är bra att de prioriteras.\r\nJag vill också yrka bifall till reservationerna 2, 9 och 17.\r\nFru talman! Förutsättningarna för den svenska sjöfarten förbättrades\r\nbetydligt för några år sedan. Den svenska handelsflottan har nu samma\r\nmöjligheter som andra EU-länder. Det var glädjande när trafikutskottet\r\nkunde lägga fram förslagen att man precis som andra EU-länder skulle få\r\nnettolösningar på skattesidan inom sjöfarten - om det än var senfärdigt\r\nnär det genomfördes med motstånd från dåvarande finansministern, Ås-\r\nbrink. Det var nämligen i april 1996 som Neil Kinnock som EU-\r\nkommissionär kunde lägga fram förslaget och andra länder som Holland,\r\nEngland, Tyskland, Danmark och även Norge hängde på och genomförde\r\ndetta. Vi hade en utveckling under många år då utflaggning skedde. Men\r\nfyra fem år efteråt fick också Sverige samma förutsättningar för den\r\nsvenska sjöfarten, och det är mycket glädjande.\r\nJag skulle vilja ta upp nuvarande sjöfartsavgifter. För att behålla den\r\ninternationella sjöfarten på svenska hamnar, inte minst till Nordens\r\nstörsta hamn Göteborg, måste sjöfartsavgifterna i någon mån EU-\r\nanpassas. Det är de stora svenska hamnarna som främst konkurrerar med\r\nhamnar i andra europeiska länder. I dag betalar sjöfarten på svenska\r\nhamnar höga avgifter jämfört med andra EU-länder.\r\nSverige är också det enda land i Västeuropa där ansvaret för alla far-\r\nleder har samordnats i en statlig myndighet, i kombination med krav på\r\natt verksamheten i sin helhet ska bekostas genom utdebitering på trafi-\r\nkanterna och därtill generera vinst till staten. Ett sådant kostnadsuttag är\r\notänkbart i andra EU-länder och inte heller i linje med den EU:s vitbok\r\nsom för en tid sedan tog upp frågorna och pekade på effektiva och rättvi-\r\nsa trafikregler.\r\nFru talman! Det kan vara intressant att ta upp att i de svenska sjö-\r\nfartsavgifter som handelsfarten i dag betalar ingår kostnader för Sjöfarts-\r\nverkets hela administration och internationella åtagande, större delen av\r\nlotsningen, isbrytningen, infrastrukturen för skärgårds- och fritidstrafik\r\nsamt yrkesfisket, därtill kommer sjökartläggningen och Sjöfartsinspek-\r\ntionen. Dessutom ska man återigen generera vinst till staten.\r\nEtt exempel som man i en översyn bör titta på kan vara isbrytningen,\r\nsom ju varierar i kostnad beroende på issvårigheterna i framför allt Bot-\r\ntenviken. Min minnesbild är att det handlar om en kostnad om 200-300\r\nmiljoner kronor ett svårt år. Här borde man, enligt den reservation de\r\nborgerliga partierna har, kunna se på exempelvis EU:s strukturmedel. De\r\nbesvärliga vinterförhållandena med transportnackdelar som vi har i Bot-\r\ntenviken för framför allt Sverige och Finland är mycket besvärande för\r\ninfrastrukturen, det vill säga sjöfarten. Jag vet att man från finsk sida\r\ntittar på möjligheterna att söka EU-medel för isbrytningen. Finland har\r\nockså varit framgångsrikt inom jordbrukspolitiken och fått särskilt bidrag\r\nför jordbruk i norra Finland. Vi vill med reservation 17 peka på att det är\r\nviktigt med en översyn av sjöfartsavgifterna.\r\nFru talman! Jag kan också i denna fråga citera ett gemensamt yttrande\r\ntill Näringsdepartementet där den svenska skogsindustrin, Sveriges\r\nHamnar, Sveriges Industriförbund, Sveriges Redareförening, Sveriges\r\nSkeppsmäklareförening samt Sveriges Transportindustriförbund sam-\r\nstämmigt krävt en översyn av de svenska farledsavgifterna. Det är värde-\r\nfullt att vi får en översyn som också kan se på möjligheterna av en EU-\r\nanpassning. I en sådan översyn kan miljöavgifterna tas upp. De är viktiga\r\nför att inte minst tonnage som inte håller de krav vi tycker ska finnas för\r\natt få färdas på EU-vatten ska vara med och betala. Det kan vara värde-\r\nfullt att ta upp miljöavgifter.\r\nDet har hänt positiva saker med Vänersjöfarten. Men också här borde\r\nman titta längre fram. Här finns också en reservation, där vi pekar på att\r\nEU:s transportministrar vill utveckla kustsjöfarten. Den ger samma förut-\r\nsättningar som till exempel finns på kontinenten, där flodbåtstrafiken har\r\nfått en helt annan gynnad ställning. Strukturfonder har använts för att till\r\nexempel muddra floderna Rhen och Donau och bygga slussar och ham-\r\nnar. Man vill undvika en motorvägsinfarkt. Då kan flodbåtstrafiken an-\r\nvändas. Vi tycker i reservationen att det vore värdefullt om sjöfarten på\r\nVänern och Mälaren kunde ges samma förutsättningar som övriga insjö-\r\nfarten inom EU.\r\nJag vill också säga några ord om den järnvägsbana som det hastigt\r\nhar sagts ska byggas till Kalix. I Ringholms nattliga förhandlingar togs\r\nockså beslut om Norrbotniabanan. Det gjordes utan att i en ingående\r\nprövning peka ut ett enskilt investeringsprojekt. Man föregriper pågående\r\nplaneringsprocess och undergräver planeringssystemet.\r\nVi hade generaldirektör Bylund i utskottet för en tid sedan. Han fick\r\nfrågor om de planer som finns inom Banverket. Hans svar var att denna\r\nbana inte finns med i Banverkets planering. Han hänvisade till ett poli-\r\ntiskt beslut. Om kommunikationsministern hade varit närvarande hade\r\njag gärna velat fråga henne om hur man ska gå vidare med detta politiska\r\nbeslut. Hur är det tänkt att komma in i planeringen för tågnätet?\r\nJag vill kort beröra flyget och situationen i Stockholmsområdet. Jag\r\ntillhör dem som tycker att Bromma flygplats, precis som Säve i Göte-\r\nborg, är värdefull. Inte minst inom våra storstadsområden bör vi vara\r\nförsiktiga med nedläggningsbeslut av flygplatser. Bromma har under\r\nlång tid levt med nedläggningshot. I Göteborg är det en ganska stor enig-\r\nhet - Folkpartiet, Moderaterna, Socialdemokraterna och kd - om att\r\nvärna Säve flygplats. Där är Göran Johansson, socialdemokrat och ordfö-\r\nrande i kommunstyrelsen, i spetsen. Det är värdefullt och en konkurrens-\r\nfördel inte minst för näringslivet med en flygplats nära city i några stä-\r\nder.\r\nJag hade tänkt att fråga om statsrådet Messings syn på Brommas fort-\r\nsatta drift. Det får väl anstå till ett senare tillfälle, om inte Jarl Lander\r\nskulle vilja kommentera den frågan.\r\nSlutligen vill jag säga några ord om den nya europeiska sjöfartsmyn-\r\ndighet, EMSA, som planeras inom EU. Det är värdefullt att vi från\r\nsvensk sida gör allt vi kan för att EMSA kan placeras i Sverige. Vi har\r\nkunskapen, forskningen och bra placeringsorter. Låt mig som göteborga-\r\nre säga att Göteborg bör vara en stark ort med den stora sjöfart som finns\r\noch den nautiska utbildningen i samarbete med Chalmers tekniska hög-\r\nskola. Vi har inte reserverat oss eftersom vi vet att det pågår förhandling-\r\nar. Vi har i stället ett yttrande i frågan. Jag hoppas att vi så gott vi kan ska\r\nverka för att EMSA kan placeras i Sverige.\r\nFru talman! Jag vill på Folkpartiets vägnar önska fru talman, kansli\r\noch utskottskansli god jul och gott nytt år!</pre><pre>Anf.  51  KARIN THORBORG (v):\r\nFru talman! Det har talats mycket om olika vägar i dag, framför allt\r\nom väg 45. Jag tänkte tala om en viktigare väg, nämligen postvägen som\r\nborde gå till varje hushåll i Sverige.\r\nJag undrar hur de som fattade beslutet att avreglera Posten år 1993\r\ntänkte sig framtiden. De var först i världen att avreglera en sådan viktig\r\nsamhällsservice. Vilka visioner om Posten hade de? Hade de i dag - med\r\nfacit i hand - fattat samma beslut? Det är inte många länder som har följt\r\nefter. Har erfarenheterna från det svenska exemplet hejdat beslutsfattarna\r\ni andra länder? Varför tvekar eller låter andra länder bli att avreglera?\r\nLåt mig snabbt sammanfatta vad som har hänt.\r\nPosten förlorade sin monopolställning men fick samtidigt fortfarande\r\nskyldighet att tillhandahålla daglig och rikstäckande post- och kassaser-\r\nvice.\r\nAvregleringen följdes av en mängd förändringar. Det var nödvändiga\r\nstrukturella omorganisationer, eftersom postverksamheten förändrats\r\nunder den senaste tioårsperioden. De traditionella postkontoren, där man\r\ntidigare kunde uträtta alla sina ärenden, försvann och ersattes av post-\r\ncentra för kvalificerade ärenden och kassaservice för in- och utbetalning-\r\nar. Därmed försvann också 11 000 kvinnojobb.\r\nJag kan inte låta bli att förvånas över att denna avveckling har förbi-\r\ngåtts med tystnad. Hade det varit fråga om män som förlorat jobben hade\r\ndet utlöst ramaskrin. De kvinnor som är kvar jobbar främst inom Kassa-\r\nservice, som drivs med statligt stöd, och det är en arbetsplats med erkänt\r\nmonotona arbetsuppgifter. Personalen inom Posten har alltså fått se sina\r\narbetsuppgifter uppstyckade så att monotona uppgifter skilts från mer\r\nkvalificerade - detta i strid mot ambitionerna att utveckla alla arbetsplat-\r\nser. Staten som arbetsgivare borde vara ett föredöme.\r\nBrev och paket sköts genom ett samarbete mellan Posten och en ent-\r\nreprenör, vanligtvis matbutik eller bensinmack. På landsbygden finns\r\nfortfarande lantbrevbärarna kvar. Det är den verksamhet som förändrats\r\nminst, och där är man också mest nöjd.\r\nSer vi denna förändring från konsumentens sida får vi ytterligare en\r\nbild. Den gamla traditionella posten, dit man gick med alla sina ärenden\r\noch fick kvalificerad hjälp, försvann. Nu plötsligt skulle man köpa fri-\r\nmärken på ett ställe, hämta paket på ett helt nytt ställe och betala sina\r\nräkningar på ett tredje. Förvirringen och upprördheten blev stora och är\r\nfortfarande orsak till stort missnöje och arga insändare.\r\nÄn värre blev det när personer med funktionshinder upptäckte att de\r\ninte kom in i lokaler där postservice gavs. Det kunde vara för smala dör-\r\nrar, för höga nivåskillnader eller helt enkelt för trånga utrymmen i affä-\r\nrerna mellan ölburkar, tvättmedelspaket och frukostflingor.\r\nInskränkningen av de funktionshindrades tillgänglighet till posten är\r\nett svek gentemot alla funktionshindrade, men det är också ett svek mot\r\ndet riksdagsbeslut som togs under den förra mandatperioden. Vems är\r\nansvaret, undrar jag. Är det upp till varje butiksföreståndare, eller är det\r\nett samhälleligt ansvar? Något riktigt svar på denna fråga fick vi inte när\r\nPost- och telestyrelsen gästade oss i trafikutskottet.\r\nKritiken har också gällt att den personal i matbutiker som ska serva\r\npostkunder parallellt med andra uppgifter inte är tillräckligt utbildad eller\r\nblir stressad inför sina nya uppgifter. Entreprenörerna har inte fått till-\r\nräcklig ersättning för att kunna prioritera postkunder.\r\nSvenska folket har tydligt visat att de är missnöjda med den nya ting-\r\nens ordning, eller oordning, om man vill uttrycka det så. Trots att Posten\r\nhar försökt informera har inte informationen varit tillräckligt tydlig. Och\r\ndet har definitivt inte gått att övertyga folket om att det har blivit bättre.\r\nVad har nu avregleringen och omstruktureringarna betytt samhälls-\r\nekonomiskt? Vid avregleringen blev det fritt fram för marknadskrafterna\r\neftersom monopolet försvann. Men det blev ingen rusning efter att få\r\ndela ut post. Flera aktörer dök upp på arenan men försvann snart när de\r\nupptäckte att det inte var lönsamt. Kvar finns i stort sett bara City Mail.\r\nAtt jag nämner dem här beror på att de är ett tydligt exempel på vad\r\nresultatet blev när man avreglerade men samtidigt gav Posten AB ett\r\nsamhällsuppdrag att ge postservice i hela landet. City Mail kunde plocka\r\nrussinen ur kakan och åta sig lönsamma bitar. Därigenom åderlåts Posten\r\nAB på vinstgivande delar, och kvar finns nu de mest olönsamma verk-\r\nsamheterna tillsammans med samhällsansvaret och kravet att de ska gå\r\nmed vinst.\r\nAtt detta inte går ihop ekonomiskt är lätt att räkna ut. Postens ledning\r\nhar förgäves sökt lösningar på de ekonomiska problemen och rationalise-\r\nrat, men ekonomin går ändå inte ihop. Och att i en tid med krympande\r\nmarknad dela upp verksamheten med flera aktörer som har var sin paral-\r\nlell organisation är inte samhällsekonomiskt försvarbart. Post- och kassa-\r\nservice är en grundläggande samhällsservice, som alla i hela Sverige har\r\nrätt till. Den är en del av vår infrastruktur. Det är viktigare att den är\r\ntillgänglig för alla än att den ger avkastning. Det här är alltså även en\r\nviktig regionalpolitisk fråga.\r\nFru talman! Därför har vi i Vänsterpartiet motionerat om att det är\r\ndags för en utvärdering av alla förändringar som har skett inom Posten.\r\nDet som pågår är ett unikt experiment, där man spelar med personalen\r\nsom insats. Arbetet för de anställda har blivit tyngre och tryggheten och\r\narbetsglädjen allt svagare. Det går inte att fortsätta på det inslagna spåret.\r\nVi vill ha en utvärdering och sätta fokus på det som inte har gått bra men\r\näven peka på det som har gått bra. För att rätta till det som har gått snett\r\nkan man behöva fatta orädda och obekväma beslut. Vi vill inte föregripa\r\nresultatet av den utvärdering som vi kräver - den kommer förhoppnings-\r\nvis med helt nya lösningar. Men vill vi ha kvar den samhällsservice som\r\nposten utgör måste vi börja värna om den.\r\nDärmed yrkar jag bifall till reservation 26 om postservice.</pre><pre>Anf.  52  MIKAEL JOHANSSON (mp):\r\nFru talman! Av tidsskäl yrkar jag bifall bara till reservation 10.\r\nEn ny mandatperiod har inletts, och Miljöpartiets påverkan på ut-\r\ngiftsområdet Kommunikationer består både av förra mandatperiodens\r\nuppgörelse kring infrastruktursatsningarna framgent och av den nya så\r\nkallade 121-punktslistan.\r\nEtt område i 121-punktslistan handlar om ett grönare Sverige, där vi\r\nvill att Sverige ska fortsätta att vara ett föregångsland i omställningen till\r\nhållbar utveckling. Genom en ambitiös miljöpolitik ska Sverige aktivt\r\nbidra till en ekologiskt hållbar utveckling, nationellt och globalt.\r\nVårt övergripande mål för miljöpolitiken är att till nästa generation\r\nkunna lämna över ett samhälle där de stora miljöproblemen i Sverige är\r\nlösta.\r\nOmställningen till en ekologiskt uthållig utveckling är avgörande för\r\nmänsklighetens framtid. Det är en fråga om vår livskvalitet i dag men\r\nockså en fråga om solidaritet med kommande generationer.\r\nDetta gäller i högsta grad utvecklingen inom trafiksektorn.\r\nJag vill lyfta fram tre exempel på gröna åtgärder inom trafiksektorn\r\nmed effekt både under 2003 och åren därefter.\r\nVi vill sätta upp ett nationellt mål för försäljningen av förnybara\r\nbränslen. Vi vill ålägga bensinmackar att tillhandahålla alternativa\r\nbränslen år 2005. Någon form av dispensmöjligheter behövs.\r\nVi vill skapa konkurrenskraftiga villkor för förnybara drivmedel från\r\noch med 2003 samt pröva förutsättningarna långsiktigt för alternativa\r\ndrivmedel. Detta kräver helt eller delvis befrielse även från energiskatter.\r\nEtt system för att kvotera in förnyelsebara drivmedel ska utredas.\r\nDetta är två inslag i strategin att det inte är fel på bilen, utan det är fel\r\npå de fossila bränslena.\r\nVi är beredda att under mandatperioden pröva förutsättningar för ett\r\nnytt avdragssystem för resande mellan bostäder och arbetsplatser som\r\nbättre stimulerar till nyttjande av kollektivtrafik och samtidigt beaktar de\r\nproblem som finns i glesbygden.\r\nEtt annat område i 121-punktslistan handlar om att hela Sverige ska\r\nleva. Vi anser att det om hela Sverige ska fortsätta att utvecklas i positiv\r\nriktning är viktigt att tillväxtförutsättningarna i alla regioner stärks. Sve-\r\nrige måste hållas samman - mellan människor och regioner. Bra välfärd i\r\nhela landet är en förutsättning för regional rättvisa.\r\nHär finns det en punkt, en väldigt konkret punkt, och det är att Norr-\r\nbotniabanan ska byggas. Planeringen påskyndas, och underlag för ställ-\r\nningstagande ska föreligga den 1 mars nästa år. Det är ett miljöpartiav-\r\ntryck i förhandlingarna, där vår syn på regionalpolitik konkretiseras på\r\nett tydligt sätt i kontrast till de storstadspolitiska projekt på infrastruktur-\r\nområdet som finns, såsom \"Reepaluban\", det vill säga Citytunneln i\r\nMalmö, påhejad av moderater, vänsterpartister och Göran Perssons sos-\r\nsar.\r\nI det här sammanhanget vill jag kommentera de partiåsikter som ut-\r\ntrycks i de särskilda yttrandena angående Norrbotniabanan. Moderaterna,\r\nFolkpartiet, Kristdemokraterna och Centern skriver:\r\n\"Det innebär att Norrbotniabanan, i likhet med alla andra invester-\r\ningsprojekt, bör prövas efter dess samhällsekonomiska nytta och inte\r\nefter dess eventuella politiska värde framsprunget i sena förhandlingar\r\nom regeringsmakten.\"\r\nHur kan dessa partier yttra sig på detta sätt? Var finns rim och reson?\r\nHur ställde sig dessa partier när det gällde att slänga in pengar till färdig-\r\nbyggandet av det samhällsekonomiskt olönsamma projektet Hallandsås-\r\ntunneln? Den minnesgode kan konstatera att då var det inte aktuellt att\r\nhävda den samhällsekonomiska nyttan, men nu passar det.\r\nEn annan, för Miljöpartiet, mycket angelägen åtgärd är den satsning\r\nsom sker på tjälsäkring, bärighet och rekonstruktion i det regionala väg-\r\nnätet. Utskottets majoritet betonar vikten av att den satsningen huvud-\r\nsakligen går till de regioner som har störst problem med tjälskador. Där-\r\nmed får grusvägarna en möjlighet att återuppstå som just grusvägar.\r\nI övrigt vill jag kort ta upp några ytterligare frågor och börjar med\r\nfrågan om återinförande av ett obligatoriskt fritidsbåtsregister, som enligt\r\nvår mening, dras i en seg och märklig långbänk. Det är förvånansvärt att\r\ndet ska vara så svårt att inrätta ett enkelt register, som en gång fanns och\r\nfungerade bra under några år men som sedan revs upp av den borgerliga\r\nregeringen i början av 1990-talet.\r\nI ett obligatoriskt register kan fritidsbåtar över sju meter eller med\r\nmotorer på 14 hästkrafter vara en rimlig gräns för registrering. Det vikti-\r\nga är att man får en klar och tydlig siffer- och bokstavsmarkering på\r\nskroven så att sjöräddning, kustbevakning och hamnansvariga snabbt kan\r\nidentifiera ägaren. Det kan handla om att rädda liv, men också om att få\r\ntag i miljömarodörer, båttjuvar och andra olämpliga båtförare. Behovet\r\nhar sedan länge varit akut. Problemen med att införa ett register är baga-\r\ntellartade i jämförelse med de fördelar systemet ger. Detta kan givetvis\r\nockså kombineras med en ansvarsförsäkring, obligatorisk eller frivillig.\r\nNu tänkte jag lämna vattnet och ge mig upp i luften, närmare bestämt\r\nrunt Bromma flygplats. Jag vill peka på de allvarliga nackdelar som är\r\nförknippade med Bromma flygplats. Denna flygplats, med sitt centrala\r\nläge i Stockholm, medför en kraftig miljöstörning genom buller och\r\nluftföroreningar för alla de hundratusentals människor som bor i närheten\r\nav flygplatsen.\r\nYtterligare en nackdel är av säkerhetsmässig karaktär: det omfattande\r\nprivatflyget medför statistiskt sett större risk för haverier, jämfört med\r\nlinjeflyget, och det är olyckligt att sådant flyg tillåts i en storstad. Samti-\r\ndigt innebär flygverksamheten att det inte vare sig av miljö- eller säker-\r\nhetsskäl går att bygga nya bostadsområden på en i övrigt mycket attraktiv\r\nmark.\r\nSlutsatsen är att Bromma flygplats bör avvecklas och att avtalet mel-\r\nlan staten och Stockholm bör sägas upp. Fram till avvecklingen bör ingen\r\nökning av antalet flygrörelser tillåtas.</pre><pre>Anf.  53  JOHNNY GYLLING (kd) replik:\r\nFru talman! Mikael Johansson tog upp Norrbotniabanan, och jag vill\r\nställa en fråga om den. För att undvika missförstånd vill jag också säga\r\natt Kristdemokraterna inte har tagit ställning till detta projekt, men det\r\nfinns ju andra partier som har gjort det.\r\nFör andra gången i dag, fru talman, ska jag be att få läsa innantill ur\r\nbudgetpropositionen på s. 28, där regeringen skriver: För att uppnå de\r\ntransportpolitiska målen ska vid prioritering av åtgärder de mest sam-\r\nhällsekonomiskt lönsamma åtgärderna väljas.\r\nMin första fråga är: Står Mikael Johansson bakom den skrivningen?\r\nOch om han gör det undrar jag hur han kan stå bakom att man beslutar att\r\nbygga ett gigantiskt järnvägsprojekt innan det är utrett?</pre><pre>Anf.  54  MIKAEL JOHANSSON (mp) replik:\r\nFru talman! Till skillnad från Kristdemokraterna, som har godkänt ett\r\ndefinitivt samhällsekonomiskt olönsamt projekt som Hallandsåstunneln,\r\nhar vi sagt att vi ska bygga Norrbotniabanan. Men vi vet i dagsläget inte\r\nom den är samhällsekonomiskt olönsam eller inte. Så än så länge kan jag,\r\nsom miljöpartist, hålla med om den principen, men knappast Kristdemo-\r\nkraterna.</pre><pre>Anf.  55  JOHNNY GYLLING (kd) replik:\r\nFru talman! Jag tycker att det är mycket konstigt att Mikael Johans-\r\nson väljer att jämföra tunnelbygget genom Hallandsåsen med Norrbotni-\r\nabanan. Det som har hänt vid Hallandsåsen var ingenting som var plane-\r\nrat - miljöskadorna, den dåliga byggtekniken. Det är ett exempel på hur\r\nkostnaderna i ett sådant stort projekt kan skena iväg om man inte har\r\nkontroll.\r\nI det läge som har uppstått efter miljöskandalen kan det här projektet\r\ninte bli samhällsekonomiskt lönsamt. Då är bara frågan: Ska man bygga\r\nfärdigt, eller ska man lägga tillbaka schaktmassorna? Vi har valt att stå\r\nbakom dem som vill bygga färdigt av flera skäl. Man kan inte jämföra de\r\ntvå projekten. Så min fråga står kvar: Hur kan Mikael Johansson ställa\r\nsig bakom ett projekt där man inte vet hur mycket det kostar eller om det\r\när lönsamt när man säger i budgeten att man ska prioritera samhällseko-\r\nnomiskt lönsamma projekt?</pre><pre>Anf.  56  MIKAEL JOHANSSON (mp) replik:\r\nFru talman! Nu fanns det ju samhällsekonomiskt lönsamma alternativ\r\ntill att färdigbygga tunneln för 4½-5 miljarder, som är samhällsekono-\r\nmiskt olönsamt. Jag hörde aldrig kristdemokraterna prata om att de ville\r\ngenomföra dem i stället för det samhällsekonomiskt olönsamma projektet\r\nmed färdigbyggandet av Hallandsåstunneln.\r\nDet går inte att kritisera Miljöpartiet i dag, eftersom vi inte vet hur\r\ndetta är vad gäller samhällsekonomin. Låt oss vänta och se! Vi har angett\r\nden politiska klara och tydliga linjen att järnvägstrafik är viktig av regio-\r\nnalpolitiska skäl. Därför har vi fört in detta i de här förhandlingarna och\r\nfått igenom det. Det är något fantastiskt, och det kommer att gynna de\r\nhär områdena på ett helt otroligt sätt, till skillnad från vissa andra stor-\r\nstadspolitiska projekt. Kristdemokraterna var dock inte med vad gäller\r\nCitytunneln.</pre><pre>Anf.  57  SVEN BERGSTRÖM (c) replik:\r\nFru talman! Centerpartiet och Miljöpartiet har i många frågor en\r\nganska likartad syn när det gäller hur pengar ska satsas och vilka priorite-\r\nringar som ska göras på det transportpolitiska området. Men när man hör\r\nMikael Johansson argumentera kring Norrbotniabanan kommer man\r\nosökt att tänka på den gamla klassiska repliken: Är argumenten svaga,\r\nhöj rösten! Det som Mikael Johansson just nu tillämpar i talarstolen kan\r\nockså liknas vid brännvinsadvokatyr.\r\nJag upprepar gärna Johnny Gyllings fråga: Står Mikael Johansson\r\nbakom texten på s. 28? Där står det: För att uppnå de transportpolitiska\r\nmålen ska vid en prioritering av åtgärder de mest samhällsekonomiskt\r\nlönsamma åtgärderna väljas. Står Miljöpartiet och Mikael Johansson\r\nbakom den formuleringen, eller står ni inte bakom den?\r\nDet är politiskt godtycke på högsta nivå att besluta på det sätt som\r\nMiljöpartiet, Vänsterpartiet och Socialdemokraterna gör när man bara\r\nbestämmer sig vid nattliga förhandlingar för att man nu ska bränna 10-15\r\nmiljarder på ett projekt.\r\nDessutom - och det tror jag är det värsta - får Norrbotniabanan stäm-\r\npeln på sig att det nog är ett spektakulärt projekt som inte är samhälls-\r\nekonomiskt lönsamt, eftersom man måste ta beslutet först och sedan göra\r\nutredningarna. Det är till skada för alla oss som i grunden tror att Norr-\r\nbotniabanan är bra, att den har ett samhällsekonomiskt värde och att den\r\när motiverad. Därför är det så eländigt och olyckligt att man gör på det\r\nhär sättet. Det skadar regionalpolitiken. Det skadar Norrbotniabanan, och\r\ndet skadar legitimiteten i det beslutssystem som vi tidigare har tillämpat.</pre><pre>Anf.  58  MIKAEL JOHANSSON (mp) replik:\r\nFru talman! Än så länge vet vi inte om det är samhällsekonomiskt\r\nolönsamt eller inte. Som miljöpartist står jag bakom principen att sam-\r\nhällsekonomiska kalkyler ska styra valet av projekt både vad gäller vägar\r\n- de stora stamvägarna - och järnvägar. Det är självklart. Det var det jag\r\ntillämpade på bland annat Hallandsåstunneln. Men jag hörde inget från\r\nCenterpartiet om att Hallandsåstunneln var något att tveka om för att den\r\nsamhällsekonomiska kalkylen visade på olönsamhet. Jag kan gärna viska\r\ndet till Sven Bergström om han inte tycker att höjda röstlägen är passan-\r\nde. Jag står fortfarande kvar vid att vi slog till med vår åsikt om\r\nHallandsåstunneln utifrån både samhällsekonomiska skäl och miljöskäl.\r\nSå låt oss vänta.\r\nNu har en gigantisk regionalpolitisk satsning kommit på pränt. Detta\r\när något som ska genomföras. Sedan får vi se om lönsamheten visar sig.\r\nÄn så länge är det detta som gäller.</pre><pre>Anf.  59  SVEN BERGSTRÖM (c) replik:\r\nFru talman! Mikael Johanssons argumentation stärks inte av att han\r\npekar på tidigare dåliga exempel. Nu får han också draghjälp av utskot-\r\ntets ordförande - det kan minsann behövas. Det blir inte bättre argumen-\r\ntation av att han kan hitta exempel på tidigare synder. Jag kan komplette-\r\nra dessa synder med Citytunneln och Öresundsbron. Dessa exempel\r\npräglas av att man först tog ett stort beslut för att sedan titta på besluts-\r\nunderlaget. Det är till skada för legitimiteten i den ordning vi har. Jag\r\nmedger gärna det. Det finns frågetecken kring Hallandsåstunneln. Den\r\nstora skillnaden är att vi där står med en gigantisk potatiskällare, eller\r\nvad man nu ska kalla det, som endera avvecklas - då har vi bränt ett antal\r\nmiljarder - eller så försöker man fullfölja med ytterligare några miljar-\r\nder. Jag kan medge att det är synnerligen delikat att hantera ett sådant\r\nprojekt.\r\nMen det gör inte denna sak bättre. Mikael Johansson säger att Norr-\r\nbotniabanan ska byggas, utan att minsta beslutsunderlag finns tillgäng-\r\nligt. Det är till skada för beslutsprocessen. Det skadar dessutom Norrbot-\r\nniabanan och tilltron till en vettig regionalpolitik. Det sade jag tidigare,\r\nmen det kommenterade inte Mikael Johansson. Jag och Centerpartiet tror\r\natt Norrbotniabanan är samhällsekonomiskt lönsam och motiverad. Det\r\nfinns många poäng med den. Nu får den stämpeln i pannan att vara ett\r\ngodtyckligt beslutat politiskt projekt som egentligen inte alls skulle\r\ngenomföras. Det är synd och skadar tilltron till alla oss som är övertyga-\r\nde om att sådana här projekt kan vara kloka och riktiga att genomföra.\r\nMen det behövs ett rejält  beslutsunderlag innan vi tar besluten.</pre><pre>Anf.  60  MIKAEL JOHANSSON (mp) replik:\r\nFru talman! Planeringsunderlaget ska komma till den 1 mars. Det är\r\nså vi har tänkt tågordningen i detta fall. Vi lär ganska snart få svaret\r\nangående stämpeln i pannan. Varför ska stämpeln få gälla om det visar\r\nsig att Norrbotniabanan är samhällsekonomiskt lönsam? De beräkningar\r\nsom man hittills har försökt göra visar att det finns lönsamhet i projektet.\r\nDet finns definitivt delar som kan sättas i gång väldigt snabbt. De ska\r\nockså övervägas i hela det regionalpolitiska system som vi från Miljö-\r\npartiets sida har som syfte. Vi tycker att det är viktigt att fastslå att det\r\nfinns någonting som ska gälla även för Norrland och inte bara för Stock-\r\nholm, Malmö och Göteborg.</pre><pre>Anf.  61  ERLING BAGER (fp) replik:\r\nFru talman! Gylling och Bergström har delvis tagit upp frågeställ-\r\nningar som berör Norrbotniabanan. Jag undrar om Mikael Johansson\r\ntycker att det är på detta vis ett beslut om en viktig järnvägssatsning ska\r\ntas. Det normala är ju att man har en förstudie, en analys och ett kost-\r\nnadsförslag. Därefter kommer beslut. Nu har man vänt på detta under de\r\nnattimmar då Ringholm förhandlade med Peter Eriksson. Vi klandrar\r\nsättet man för fram det. Har Miljöpartiet lyft fram Norrbotniabanan i\r\nvalrörelsen? Har ni haft med den i ert valmanifest? Har ni agerat för den?\r\nDet kommer snabbt ett beslut om att den ska byggas utan någon förstudie\r\neller analys eller något kostnadsförslag. Det har efteråt sagts att det kan\r\nröra sig om 12 miljarder, men det vet vi inte helt säkert.\r\nBeträffande Bromma flygplats kan jag hålla med om att antal starter\r\nsjälvfallet bör begränsas och att det är viktigt. Men jag vill samtidigt\r\ntrycka på att de flygplatser som ligger nära city i våra storstäder och som\r\när godtagbara ur miljösynpunkt ska kunna fortsätta att drivas. Jag tycker\r\natt Folkpartiet och de andra partierna ska slå vakt om det.</pre><pre>Anf.  62  MIKAEL JOHANSSON (mp) replik:\r\nFru talman! Jag tänkte först dementera lite. Förhandlingsrundorna\r\nefter valet har sett lite annorlunda ut. Vi har skickat in våra två tjejer Åsa\r\nDomeij och Yvonne Ruwaida som förhandlare. Det har inte varit speci-\r\nellt mycket av nattimmar. Det beror på att de varit gravida under för-\r\nhandlingarna. Om det var en medveten planering från oss eller inte låter\r\njag vara osagt, men vårt syfte är att förhandla på dagtid i fortsättningen.\r\nJag känner inte till om Peter Eriksson har varit inne på någon sen\r\nnattimma med Bosse Ringholm, men det kanske Erling Bager gör.\r\nVi har haft med Norrbotniabanan sedan länge. Vi väckte en partimo-\r\ntion hösten 1999, om jag inte minns fel, där vi hade med Norrbotniaba-\r\nnan. Delar av den fanns med bland de högst prioriterade projekten. Det är\r\nrimligt att detta ryms inom vår förhandlingsframgång om 100 miljarder\r\ntill järnvägarna under kommande planeringsperiod.\r\nNär det gäller flygplatserna i våra större städer är det väl ganska givet\r\natt miljöproblemen med buller och luftföroreningar inte är lösta. Då\r\nmåste vi försöka få bort problemen. Säkerheten återstår. Om det dimper\r\nned någonting i trakterna runt Arlanda är risken mindre att någon männi-\r\nska träffas av det än om det sker inne vid Bromma flygplats. Det är gans-\r\nka uppenbart.</pre><pre>Anf.  63  ERLING BAGER (fp) replik:\r\nFru talman! Jag har trott att det som press och TV återgav om för-\r\nhandlingarna mellan Miljöpartiet och Socialdemokraterna det sista dra-\r\nmatiska dygnet var ett korrekt återgivande. Där fanns bilder på förhand-\r\nlingar som pågick till halv tre på natten. Jag har tagit det som fakta. Jag\r\ntror att jag har pressklippen kvar på mitt rum i riksdagen. Jag har min-\r\nnesbilder av TV-avsnitt - jag kommer ihåg ganska väl - där det framgick\r\natt Norrbotniabanan kom fram i slutskedet. Peter Eriksson åkte dagen\r\ndärpå upp till Kalix och presenterade den stora framgången.</pre><pre>Anf.  64  MIKAEL JOHANSSON (mp) replik:\r\nFru talman! Var finns minnesbilden av våra tjejer som varit och för-\r\nhandlat? Jag träffade dem ganska regelbundet under tiden. De körde inte\r\nlängre än till klockan nio. Det är möjligt att det fanns något undantag i\r\ndet allra sista skedet.\r\nJag måste nog gå till almanackan och kontrollera angående Norrbot-\r\nniabanan. Jag har för mig att det löstes och fördes in på ett lite tidigare\r\nstadium än de allra sista timmarna. Det fanns nog andra trubbel med de\r\nexakta formuleringarna som skulle lösas.\r\nJag har uppfattat att de förhandlingar som inleddes med bland annat\r\nFolkpartiet skedde på sådana tider som är mer lämpade för att man ska\r\nvara klar i knoppen. Våra tjejer som var gravida har infört principen, och\r\nden ska gälla även om vi skickar dit några icke-gravida förhandlare i\r\nframtiden.</pre><pre>Anf.  65  JARL LANDER (s):\r\nFru talman! Mycket har redan sagts i den här debatten som skulle\r\nkunna gälla som svar på alla de kommentarer som debattdeltagarna har\r\nhaft. Jag tänker inte gå igenom hela budgetbetänkandet utan mer visa på\r\nvissa skiljaktigheter mellan oss som står bakom majoritetens förslag och\r\noppositionen vad gäller den del som har med väg- och järnvägsanslagen\r\natt göra.\r\nFörst vill jag säga att fanns det mer pengar i statens samlade pengapå-\r\nse skulle jag naturligtvis inte ha något emot att mer av dem fördelades till\r\ninfrastrukturen här i samhället. Behovet av transportlösningar är stort.\r\nDet vet vi sedan förut. Det behövs mer pengar både på väg- och järn-\r\nvägssidan så att både fler personer och mer gods kommer fram trafiksäk-\r\nrare och punktligare än vad som sker i dag. Men de här förslagen om mer\r\npengar bearbetas just nu inom Vägverket och Banverket, och snart ska de\r\nut på remiss. Det kommer att finnas mer pengar till samhällets infra-\r\nstruktur under den kommande planeringsperioden än vad som har varit\r\ntillgängligt hittills. Jag vill påstå att detta sker tack vare en framsynt\r\nsocialdemokratisk regering som har lyckats förhandla fram anslagsnivå-\r\nerna med Vänstern och Miljöpartiet.\r\nTill dem som har varit uppe och pratat om enskilda vägsträckor, till\r\nexempel om att väg 45 ska bli en Europaväg eller en Broadway, vill jag\r\nsäga att det viktigaste är väl ändå att väg 45 blir trafiksäkrare än vad den\r\när i dag. Det måste ju vara ett av kraven från den regionen, på samma sätt\r\nsom andra regioner kommer att ställa krav på sina respektive väg- och\r\njärnvägssträckor. Detta ska lösas i det remissarbete som nu ska ske inför\r\nden här planeringsperioden.\r\nHär vill jag passa på att säga något till Jan-Evert Rådhström. Han\r\nställde en direkt fråga till mig i sitt anförande som gällde vad Bosse\r\nRingholm hade sagt vid ett besök i Värmland. Jag står bakom trafikut-\r\nskottets betänkande och de målformuleringar som finns där. En av for-\r\nmuleringarna bygger på att om vi ska få utveckling i regionen behöver vi\r\nbättre infrastruktur. Därför vill jag vända på Bosse Ringholms syn på\r\nsakerna. Infrastrukturen måste byggas ut först, sedan kan vi skapa tillväxt\r\ni regionerna också. Om jag då tar avstånd från vad Bosse Ringholm har\r\nsagt får vara upp till Jan-Evert.\r\nFru talman! Nu gäller det anslaget för 2003. Vissa partier föreslår ju\r\nstörre anslag till väginvesteringar till exempel. Vill man inte satsa pengar\r\npå vården, skolan och omsorgen blir det mer pengar över till väginve-\r\nsteringar.\r\nSedan, fru talman, vill jag kommentera några av de reservationer som\r\nfinns här. Det är lite förvånande att se att Kristdemokraterna har två un-\r\ngefär likvärdiga reservationer. De gäller vägarnas och järnvägarnas prio-\r\nriterade projekt. Kristdemokraterna har ju, liksom de flesta andra borger-\r\nliga partier, kritiserat regeringen för att det inte satsas tillräckligt mycket\r\nhär, i synnerhet inte i närtid. Budgeten har inte tillåtit de här satsningar-\r\nna, och därför har förslag kommit upp om att man ska prova andra alter-\r\nnativa finansieringssätt. Kd har väl alltid gått i spetsen och pratat om\r\nPPP-lösningar, det vill säga rent privata partnerskapslösningar.\r\nI det förslag som vi nu har att ta ställning till för den kommande peri-\r\noden hänvisas till vad som sades i underlaget för den planeringsperiod\r\njag tidigare pratade om, som ska gälla från 2004 och framåt, nämligen att\r\ndet är viktigt att vi också gör närtidssatsningar. Men för att klara dessa\r\nnärtidssatsningar behövs det friska pengar som vi egentligen inte har. Då\r\när frågan om vi kan göra en alternativ finansiering av dessa närtidssats-\r\nningar, och det gör vi nu genom att låta Banverket respektive Vägverket\r\nta upp lån i Riksgälden. Det gör vi i stället för att söka PPP-lösningar\r\nfrån den privata sektorn. Detta går kristdemokrater, moderater och folk-\r\npartister emot. De vill inte att Vägverket och Banverket ska få låna dessa\r\npengar utan hänvisar till PPP i stället. Då blir frågan till de borgerliga: Är\r\ndet för att gynna det privata näringslivet ni säger på det sättet? Eller är\r\ndet för att vi inte ska få de här närtidssatsningarna? Jag vill gärna ha en\r\nförklaring till varför ni går emot möjligheten att låna pengar via Riksgäl-\r\nden.\r\nSedan har vi hört mycket om enskild väghållning här i dag. Det är\r\nsant, Jan-Evert, att det är 28 000 mil enskilda vägar, det vill säga tre\r\ngånger så mycket som det sammanhållna statliga vägnätet. Av detta är\r\ndet enligt uppgift ca 7 500 mil som erhåller statsbidrag. Det är väl dessa\r\nvägar som vi i första hand pratar om samt de människor som bor efter de\r\nhär vägarna. Frågan är om de ska få sämre förutsättningar att transportera\r\nsig och sina varor. Naturligtvis inte, är vårt svar på den frågan.\r\nMen jag tror inte att lösningen är att man slänger in en stor summa\r\npengar utan vidare. Nu har det gjorts en stor utredning, den så kallade\r\nBREV-utredningen, om hur man ska kunna lösa problemen med finansi-\r\neringen av de enskilda vägarna. Det är en utredning som i stor utsträck-\r\nning har kritiserats även av oss socialdemokrater. Jag ska inte sticka\r\nunder stol med det. Vi är kritiska till många punkter i den här utredning-\r\nen. Men likafullt anser vi att beredningen av denna utredning måste få\r\ngöras färdig först för att vi ska kunna hitta bra lösningar som står sig på\r\nlängre sikt.\r\nVi skriver i betänkandet att det finns möjligheter för Vägverket att\r\ngöra omfördelningar inom befintlig ram. Vi anser att det inte är accepta-\r\nbelt att den bidragsprocent som hittills har gällt ska sänkas under det\r\nkommande budgetåret. Detta är inte bara vackra ord, Jan-Evert, utan det\r\när ord som jag anser förpliktar Vägverket att tänka till så att det inte blir\r\nförsämringar för dem som bor utefter enskilda vägar.\r\nFru talman! Det finns mycket som man skulle ha behövt kommentera\r\ni betänkandet. Jag vill säga några ord om detta med Norrbotniabanan.\r\nDet har blivit infekterat på något sätt. Jag vill poängtera vad det är som vi\r\ni trafikutskottets majoritet säger när det gäller den bansträckningen. Vi\r\nsäger i princip ingenting mer än att vi hänvisar till en politisk överens-\r\nkommelse mellan tre partier. I denna överenskommelse finns en punkt\r\nsom säger att Norrbotniabanan ska byggas och planeringen påskyndas.\r\nUnderlag för ställningstagande ska föreligga den 1 mars 2003. När detta\r\nunderlag kommer får vi se om detta objekt platsar i den planeringspro-\r\ncess som nu pågår. Platsar det i planeringsprocessen så att det kan göras\r\nföre 2015? Det är en utvärdering som ska göras av myndigheter bland\r\nannat. Jag är inte alls säker på att den platsar där. Några delsträckor av\r\nden kanske gör det, till exempel Haparandabanan längst upp i norr. Den\r\nligger i ett planeringsförfarande hos Norrbottens länsstyrelse. Detta är\r\nsådant som vi ska ta ställning till framöver. Vi i trafikutskottets majoritet\r\nhar i det här avsnittet inte sagt att den ska byggas, utan vi har hänvisat till\r\nen politisk överenskommelse.\r\nJag beklagar, fru talman, att jag redan dragit över tiden. Jag ska för-\r\nsöka att snabba på detta.\r\nJag har en kommentar till att borgerligheten vill att man ska bolagise-\r\nra Banverkets produktionsavdelning. Man tror att bara för att man gör det\r\nkommer det att bli bättre förutsättningar för upphandlingen. Det är inte\r\ndet som är lösningen på problemet. Banverket har visat att de kan upp-\r\nhandla i konkurrens. Nu har Riksskatteverket gjort en granskning av\r\nBanverkets verksamhet och lämnat rekommendationer angående hur den\r\nhär organisationen ska hantera frågorna framdeles. Det finns anledning\r\natt avvakta detta. Enbart en bolagisering löser inte frågan, och  utskottets\r\nmajoritet tycker därför inte att en sådan är aktuell.\r\nMed detta, fru talman, vill jag också säga att vi i betänkandet har\r\nkommenterat frågorna om Vänersjöfarten och sjöfartsavgifterna. Efter-\r\nsom det pågår utredning och översyn finns det ingen anledning för mig\r\natt ta upp de frågorna nu.\r\nFrågan om Bromma flygplats kommer Krister Örnfjäder att ta upp i\r\nett senare inlägg. Postens service kommer att tas upp av Börje Vestlund.\r\nAvslutningsvis, fru talman, vill jag vad gäller EU-mopeder hänvisa till\r\nden skrivning som finns i betänkandet. Det är viktigt att den kommer upp\r\ntill ytan.\r\nJag vill med detta instämma i övriga kollegers julhälsningar till fru\r\ntalmannen och till kanslipersonalen, i synnerhet till trafikutskottets kans-\r\nlipersonal.</pre><pre>Anf.  66  JOHNNY GYLLING (kd) replik:\r\nFru talman! Jag är tacksam för att Jarl Lander ger mig tillfälle att här\r\nförklara Kristdemokraternas inställning till väg- och järnvägssatsningar.\r\nTill att börja med talar Jarl Lander om hur stora satsningar som det nu\r\nska bli framöver. Jag ska inte läsa innantill ur propositionen men vill\r\npeka på att regeringen på s. 27 i denna redovisar att de anslag som före-\r\nslås inte är tillräckliga för att motsvara de gällande besluten om infra-\r\nstrukturplaner. Det finns alltså en stor eftersläpning i förhållande till\r\nbehoven, särskilt på vägsidan, och det känner Jarl Lander mycket väl till.\r\nFrågan är hur väljarna ska uppfatta det förhållandet att man från re-\r\ngeringens sida lovar och lovar men att pengarna sedan inte räcker till.\r\nKristdemokraterna har sagt nej till en kortsiktig upplåning av 3 miljarder\r\nför vägar och järnvägar de närmaste åren eftersom lånen inte skulle vara\r\nspecifikt riktade till vissa investeringar utan till en blandning av inve-\r\nsteringar och reinvesteringar. Däri ingår sådant som bärighetshöjning,\r\ntjälsäkring och vissa ospecificerade projekt. Budgetlagens skrivningar är\r\ninte sådana att man får låna på detta sätt. Det som vi vill satsa på är en\r\nalternativ finansiering tillsammans med privatkapital för att få till stånd\r\nstora och  viktiga infrastrukturprojekt på ett kostnadseffektivt sätt.\r\nJarl Lander ställde en fråga som jag reagerade på, nämligen om vi vill\r\ngynna det privata näringslivet genom PPP. Se till exempel på Arlandaba-\r\nnan! Det är det hittills enda exempel som vi har på ett lyckat PPP-\r\nprojekt.</pre><pre>Anf.  67  JARL LANDER (s) replik:\r\nFru talman! Arlandabanan är i och för sig ett hyfsat bra exempel, men\r\ntänk på hur avtalet såg ut från början, när Johnny Gyllings partikollega\r\nvar kommunikationsminister! Det avtalets lösning gick inte att genomfö-\r\nra. Gudskelov skedde en förändring i och med efterföljande val, så att det\r\ngick att få fram ett fungerande avtal, enligt vilket trafiken i större ut-\r\nsträckning gynnar resenärerna än dem som byggt banan.\r\nVi får inte ensidigt se till att infrastrukturella satsningar ska vara en\r\ngod affär för en byggherre utan vi måste ta hänsyn till vad folk och när-\r\ningsliv behöver i transportväg. Johnny Gylling är nu med på att det be-\r\nhövs investeringar i ett tidigt skede, så att säga i närtid. Om pengar kan\r\nlånas upp från riksgälden för att åstadkomma en del av dessa infrastruk-\r\nturella satsningar, måste väl det vara en bra lösning. Jag tycker att det\r\nborde vara bättre att kunna låna upp pengar billigt, och jag tror inte att\r\nnågra byggföretag i det här landet kan låna upp pengarna billigare än vad\r\nriksgälden kan.\r\nJag tycker därför att det är ett ansvarstagande från regeringen om des-\r\nsa satsningar görs i närtid med hjälp av lån från riksgälden i stället för att\r\nde ska belasta kommande generationer. Vi hörde i en tidigare debatt\r\nCarina Moberg förklara för Johnny Gylling att problemet med PPP-\r\nlösningar är att någon ska betala dem. Eller är det kanske så att Johnny\r\nGylling förespråkar att trafikanterna ska betala dessa PPP-lösningar?</pre><pre>Anf.  68  JOHNNY GYLLING (kd) replik:\r\nFru talman! Jag beklagar att repliktiden är så kort för att bemöta det\r\nsom Jarl Lander har sagt.\r\nJag skulle vilja fråga Jarl Lander om han känner till de kartellbild-\r\nningar som har avslöjats framför allt inom asfaltbranschen. Finns det\r\ningen risk med det traditionella sättet att finansiera infrastruktur, nämli-\r\ngen att man är släpphänt med vad projektet får kosta och så vidare? Det\r\nfinns där vissa privata aktörer som kan sko sig på skattebetalarnas be-\r\nkostnad.\r\nOm man använder PPP-projekt och gör det på rätt sätt, som man till\r\nexempel gjort i Finland, blir det ett delat risktagande mellan staten och\r\nnågon privat aktör, där staten inte tar risken ensam om projektet skulle\r\nbli fördyrat. Så är fallet i dag med många stora och dyra projekt i Sveri-\r\nge.\r\nTill sist vill jag säga att om vi kristdemokrater fick bestämma skulle\r\nde projekt som Jarl Lander talar om genomföras under alla förhållanden.\r\nVi har finansierat detta under utgiftstaket i vår kostnadsbudget, men vi\r\nsäger nej till upplåning av de här pengarna eftersom de inte går till rena\r\ninvesteringar.</pre><pre>Anf.  69  JARL LANDER (s) replik:\r\nFru talman! Jag erkänner, Johnny Gylling, att ni har mer pengar till\r\nväginfrastruktur än vad vi har, men det beror, som jag tidigare har sagt,\r\npå vad man totalt vill satsa på ute i vårt land under utgiftstaket. Anser\r\nman att vården, skolan och omsorgen är viktiga blir det kanske inte exakt\r\nså mycket som man skulle vilja ha kvar till väginvesteringar.\r\nJag tycker ändock att vi med det förslag som föreligger och som ska\r\nremissbehandlas under våren är på väg att rätta till de missförhållanden\r\nsom har uppstått under de besparingsår som vi tidigare haft.\r\nVad gäller kartellbildningar, Johnny Gylling, vill jag säga att jag inte\r\nvisste något om dessa förrän jag fick kännedom om dem via medierna.\r\nNu vet vi att sådana har förekommit, och det finns aktörer som av kon-\r\nkurrensskäl verkligen håller kontroll på detta. Jag tror därför inte att de\r\nfortsätter på samma sätt. Men för att vi ska kunna motverka detta, Johnny\r\nGylling, är det viktigt att det finns statliga myndigheter av typen Vägver-\r\nket och Banverket, som har både kompetens och kunnighet i dessa frå-\r\ngor.\r\nDärmed är jag tillbaka till de problembilder som jag ser i borgerlig-\r\nhetens förslag om bolagisering, privatisering och utförsäljning av Väg-\r\nverkets och Banverkets enheter. En sådan utveckling skulle medföra att\r\nvi skulle mista den här kunskapen inom den statliga sfären. Då skulle det\r\nverkligen vara risk för att man skulle öppna för olika kartellbildningar.\r\nVi är alltså väl medvetna om problembilden, men jag tror också,\r\nJohnny Gylling, att myndigheterna nu har ögonen på de entreprenörer\r\nsom tidigare har agerat i karteller. Jag tror därför att detta är ett problem\r\nsom vi slipper framöver.</pre><pre>Anf.  70  JAN-EVERT RÅDHSTRÖM (m) replik:\r\nFru talman! Jag kan börja med att konstatera att Jarl Lander är duktig\r\npå retoriska krumbukter. När man ställer en rak fråga om han tar avstånd\r\nfrån Bosse Ringholms uttalande om tillväxt först och vägpengar sedan\r\nvill Jarl Lander inte ta avstånd från det men vill vända på uttrycket. Han\r\nsade \"tvärtom\" men tog inte avstånd från uttalandet. Det var synd, för det\r\nskulle ha blivit en bra signal till de andra regeringsföreträdarna.\r\nNär det gäller de enskilda vägarna sade du att ni inte vill slänga ut ett\r\nstort antal pengar. Är Jarl Lander nöjd med det framlagda budgetförsla-\r\nget vad gäller de enskilda vägarna i landet? Vägverket har sagt att bi-\r\ndragsnivån måste sänkas därför att pengarna inte räcker till. Anslagen\r\nhöjs över huvud taget inte mer än vad som motsvarar inflationen från år\r\ntill år, samtidigt som kostnaderna stiger drastiskt. Är Jarl Lander nöjd\r\nmed budgetförslaget vad gäller enskilda vägar?</pre><pre>Anf.  71  JARL LANDER (s) replik:\r\nFru talman! Jag kan väl säga som så: Gubben är inte nöjd, vad gäller\r\nanslaget till enskild väghållning i det budgetförslag som har kommit. Det\r\när därför som vi från utskottsmajoriteten betonar detta, och jag ska läsa\r\ndirekt ur vårt budgetbetänkande: \"Utskottet vill vidare betona vikten av\r\natt de enskilda vägarna ges en tillfredsställande resurstilldelning med\r\nhänsyn till detta vägnäts betydelse \" Och vidare att vi förutsätter att det\r\när möjligt att inom ramen omfördela medel inom Vägverket så att det\r\ninte blir en försämring under det kommande budgetåret, under det år som\r\nvi avvaktar för att BREV-utredningen ska beredas ordentligt. Vi förut-\r\nsätter vidare från vår sida att det enskilda vägnätet måste få de medel\r\nsom behövs för att det ska kunna göras ett anständigt underhåll av det.\r\nVad sedan gäller, fru talman, om jag tar avstånd från vad Bo Ring-\r\nholm säger eller inte säger: Eftersom jag inte har hört vad han sade utan\r\nhar läst det i medier - jag har lärt mig sedan tidigare att man inte ska ta\r\nallt för givet som står i medier - så har jag sagt, med hänvisning till den\r\nhär frågan från Jan-Evert Rådhström, att jag står bakom de målformule-\r\nringar som finns i trafikutskottets betänkanden sedan tidigare. De innebär\r\nbland annat att ska vi få en regional utveckling så behövs det satsningar\r\npå infrastrukturen som en av dessa möjligheter. Om det då är ett av-\r\nståndstagande från Bosse Ringholms uttalande får Jan-Evert Rådhström\r\nsjälv avgöra, anser jag. Jag vet inte om Jan-Evert Rådhström har hört vad\r\nBosse Ringholm sade. Han kanske också bara har läst det i medier.</pre><pre>Anf.  72  JAN-EVERT RÅDHSTRÖM (m) replik:\r\nHerr talman! Jarl Lander är nog den enda värmlänning som betvivlar\r\natt Bosse Ringholm har sagt detta. Han gjorde det ju i en direkt intervju.\r\nDu kan läsa det bland annat i länsstyrelsens protokoll. Men som enda\r\nvärmlänning är du nog tveksam i detta ställningstagande, Lander.\r\nÅterigen: I mitt anförande sade jag mycket om vackra ord: ord, ord\r\noch bara ord. Nu hör vi återigen Jarl Lander. Det är tacksamt att han\r\nåtminstone tycker att han inte är nöjd med förslaget om anslag till enskil-\r\nda vägar, men det blir bara ord. Han talar om möjlighet till ompriorite-\r\nringar. Sveriges riksdag har möjlighet att direkt anvisa och ge anslag som\r\när tillräckliga, men denna vilja finns inte hos regeringsföreträdarna, så\r\ndärför står vi där vi står, och problemen kvarstår.\r\nJag vill avsluta med Norrbotniabanan, som Jarl Lander pratade om.\r\nJag gick aldrig in riktigt i den debatten. Det här verkar bli den här man-\r\ndatperiodens såpopera. Vi hörde tidigare Mikael Johansson prata om att\r\nNorrbotniabanan skall byggas. Jarl Lander säger: Vi ska se om vi kan\r\nlägga in den i planeringsperioden före 2015. Jag håller förvisso med Jarl\r\nLander när han säger att vi ska se på underlaget innan beslut tas - det\r\ntycker jag är tacksamt - men som ett litet sidospår kan jag konstatera att\r\nvi är många som kommer att vara bänkade framför talarstolen här för att\r\nse de interna diskussioner ni kommer att få framöver. Tydligen är det\r\nprecis som med årets budget: vackra ord och ingenting mer.</pre><pre>Anf.  73  JARL LANDER (s) replik:\r\nFru talman! Jan-Evert! I den här kammaren har vi nog inte så mycket\r\nannat att göra än att producera vackra ord, vackra ord som betyder nå-\r\ngonting för svenska folket. Det är vår uppgift att se till att få fram de där\r\norden, och det tycker jag att vi har fått från trafikutskottets majoritets\r\nsida när det gäller de enskilda vägarnas förutsättningar eftersom vi anser\r\natt det är nödvändigt med omfördelningar inom ramen så att bidragspro-\r\ncenten inte sänks i nuläget. Detta är icke bara vackra ord, Jan-Evert\r\nRådhström.\r\nEn sista sak, Jan-Evert Rådhström, vad gäller Bosse Ringholms utta-\r\nlande och mitt avståndstagande från detta: Eftersom jag inte sitter med i\r\nlänsstyrelsen, inte har läst länsstyrelsens protokoll och inte har hört vad\r\nBosse Ringholm sagt utan enbart via medier har tagit del av detta kan jag\r\nbara redovisa min egen syn på det. Det har jag gjort två gånger, och det\r\ntycker jag räcker. Då tycker jag att Jan-Evert Rådhström får tolka det\r\nsom han vill vad gäller avståndstagande från uttalanden.\r\nVad gäller Norrbotniabanan, Jan-Evert Rådhström: Läs budgetbetän-\r\nkandet! Där finns några rader som är citat från en politisk överenskom-\r\nmelse mellan tre partier. Inom dessa citattecken står: \"Norrbotniabanan\r\nskall byggas\" och så vidare fram till \"  den 1 mars 2003\". Då ska det\r\nkomma fram ett underlag från Banverket, som sedan på vanligt sätt ska\r\nin i en planeringsprocess. Denna planeringsprocess debatteras inte i den\r\nhär kammaren. Det kommer inte att vara några som står framför talar-\r\nstolen här och gör det, utan Jan-Evert kommer säkert att, som länsstyrel-\r\nseledamot i Värmland, vara med och på det sättet ge sin syn på hur det\r\nblir. Det blir ute i regionerna som man tar ställning till detta. Sedan fast-\r\nställs det så småningom av regeringen.</pre><pre>Anf.  74  RUNAR PATRIKSSON (fp) replik:\r\nFru talman! Det är intressant att ha Jarl Lander i talarstolen. Vi hopp-\r\nar på dig för att vi tycker att du är en bra trafikpolitiker. Du har fört talan\r\ni många år i de här frågorna och vi har träffats om dem.\r\nVackra ord - ja, det är väl det vi hoppas på så länge du representerar\r\nmajoriteten, och att dina vackra ord har innehåll! Det hoppas vi verkligen\r\när meningen.\r\nJag har en liten fundering på om Jarl Lander verkligen har fått klart\r\nför sig vad PPP är för någonting. Det är en stor skillnad på PPP och att\r\nlåna pengar i Riksgälden och låta Vägverket eller Banverket fortsätta\r\nsköta det som görs.\r\nVi tar ett exempel som vi känner till båda två. Vi bygger vägen från\r\nKarlstad till Örebro för 5 miljarder och ger några av de stora byggarna - i\r\nEuropa, kan vi säga i dag - möjlighet att bygga sträckan och finansiera\r\nden själva den med en uppgörelse att de till och med sköter vägsträckan.\r\nDet är alltså det som det handlar om: Det är skillnaden mellan PPP och\r\natt låna i Riksgälden och köra igenom vårt eget tröskverk för byggande i\r\nSverige.\r\nHär finns det en skillnad mellan tro på privata företagare och tro på\r\natt det är staten som måste sköta allt som ska ske i det här landet. Har\r\nman en tro på privat finansiering så tror man att företag också kan bygga\r\nen vägsträcka för 5 miljarder och sköta om den under den tid som man\r\nskriver kontrakt för. Tror Jarl Lander som jag att det är möjligt att gå\r\nfram den här vägen och att det är något annorlunda än att låna i Riksgäl-\r\nden?</pre><pre>Anf.  75  JARL LANDER (s) replik:\r\nFru talman! Ja, Runar, vi har debatterat och resonerat om PPP-\r\nlösningar i trafikutskottet även innan Runar Patriksson kom till detta\r\nförnäma utskott. Och vi har kommit fram till, bland annat från vårt håll,\r\natt alternativa finansieringar av vissa väg- och järnvägsprojekt är möjli-\r\nga. Vi säger alternativa finansieringar. Det behöver inte vara PPP. Det\r\nkan vara andra finansieringssätt med andra förkortningar som gäller\r\nockså.\r\nMen just i de här specifika fallen som gäller i den budget som vi nu\r\npratar om är det viktigt att vi får till stånd vissa närtidssatsningar, Runar\r\nPatriksson. Att då klara dem med PPP gör kanske att det är framtida\r\ngenerationer som ska betala. Då tycker vi att det är mer ansvarsfullt att\r\nlåna så att säga billiga pengar från Riksgälden för att snabbt komma i\r\ngång med detta, och det är det som föreslås i årets budget.</pre><pre>Anf.  76  RUNAR PATRIKSSON (fp) replik:\r\nFru talman! Det här skiljer oss alltså åt. Jag är övertygad om att ett\r\nsätt att få i gång någonting snabbt, i förtid, är att en PPP-lösning kommer\r\ntill stånd. Jag är säker på att det går mycket snabbare än den andra påta-\r\nlade vägen.\r\nJag vill ändå ställa en andra fråga till Jarl Lander. Jag tar ett exempel\r\nfrån Värmland eftersom vi bägge känner till siffrorna. 580 miljoner är en\r\nsiffra som är lägre än tidigare. I dagens talarstol sägs samtidigt med\r\nvackra ord att man har satsat på Dalsland, Värmland, Dalarna och Jämt-\r\nland där träindustrin finns och där tjälsjuka vägar finns. Förra året var det\r\n150 mil tjälsjuka vägar just den dag vi hade debatten.\r\nVad har Jarl Lander för lösning när anslagen till dessa län som har\r\nträindustri och tjälsjuka vägar fortfarande är sämre än tidigare? Är det\r\nnågonting som den socialdemokratiska regeringen och den nu befintliga\r\nmajoriteten kommer att åtgärda? Det är ett krav både från industrin och\r\nde privata biltransporterna runtomkring i de län jag nämnde och många\r\ndärtill.</pre><pre>Anf.  77  JARL LANDER (s) replik:\r\nFru talman! Först en kommentar angående PPP-lösningar för de pro-\r\njekt som ligger i närtid. Det är projekt som är långt gångna i planerings-\r\nprocessen. Det är färdigt att sätta spaden i marken. Det kan till och med\r\nvara påbörjade projekt, men vi har inte haft finansiering förrän vi får de\r\nlånade pengarna. Det är en omöjlighet i dagens läge att göra om dem till\r\nPPP-lösningar. Det finns bara ett sätt, och det är att få fram de normala\r\nanslag från statens sida som behövs. Ska vi komma i gång med dem nu\r\neller vänta till efter 2004? Då behöver vi friska pengar genom lån i riks-\r\ngälden. Det tycker jag är en perfekt lösning för tillfället. Sedan får vi väl\r\nanledning att återkomma till diskussionerna om alternativa finansieringar\r\nav stora byggprojekt så småningom.\r\nRunar Patriksson talar om länsanslaget till Värmland, 580 miljoner.\r\nDet är en diskussion som egentligen skulle tas på länsstyrelsenivå hem-\r\nmavid. Jag kan ändå kommentera det härifrån såtillvida att länsanslagen i\r\nkommande planeringsprocess inte kommer att ställa krav på att pengarna\r\nska användas till lika mycket som tidigare. Det finns ett särskilt anslag\r\ntill TBR - tjälsäkring, bärighet och rekonstruktion. De pengarna är speci-\r\nellt anvisade till län typ Värmland med vägar med dålig bärighet, omfat-\r\ntande tjälsäkringsproblem och så vidare. Utifrån det vill jag påstå att\r\nlänsanslaget för Värmlands del kan ha förutsättningar att bli bra mycket\r\nstörre. Dessutom finns det en poäng i att regeringen har skrivit att man\r\nkan få ± 50 % tillägg till länsanslaget, om man har bra argument för det.\r\nDet tror jag att vi värmlänningar har, Runar Patriksson.</pre><pre>Anf.  78  ERLING BAGER (fp) replik:\r\nFru talman! Jag vill kommentera sjöfartsavgifterna även om det pågår\r\nen översyn i Regeringskansliet. Jag nämnde i mitt tidigare anförande att\r\nvi tidigare har drabbats av senfärdighet från Finansdepartementet. Jag\r\nnämnde villkoren för sjöfarten med nettosystem. Beslut fattades i april\r\n1996. Sedan tog det närmare fem år innan den svenska riksdagen kunde\r\nbesluta att Sveriges handelsflotta skulle få samma villkor som övriga\r\nländer inom EU.\r\nVi fick också riksdagsbeslut om skatteavdrag för yrkesfisket 1996.\r\nDärefter har riksdagen tagit samma beslut en gång till. Finansdeparte-\r\nmentet har bromsat det under lång tid och det har ännu inte kommit något\r\nförslag. Det är därför vi från Folkpartiet, Moderaterna och Kristdemo-\r\nkraterna trycker på i en reservation. Det handlar också om isbrytningen.\r\nVi menar att man bör få en möjlighet att se över frågan. Detta bör drivas\r\nmed kraft. Vi pekar också i reservationen på möjligheterna att ta upp\r\nfrågan om finansiering med hjälp av EU:s strukturfonder. Jag tog tidigare\r\nupp argumenteringen om de besvärliga isförhållandena när det gäller\r\nåret-runt-drift i Luleå och andra hamnar. Dessa kostnader ligger nu på\r\nsjöfartsavgifterna och är så betungande att vi riskerar att tappa sjöfart på\r\nSverige.</pre><pre>Anf.  79  JARL LANDER (s) replik:\r\nFru talman! Jag tror inte att det är dessa avgifter som är så betungan-\r\nde för sjöfarten i Sverige, Erling Bager. Vi har nyligen tagit ganska stora\r\nbeslut här i kammaren som har stöttat svensk sjöfart. De har gjort att fler\r\nskepp än någonsin har inflaggats inom svensk rederiverksamhet. Jag tror\r\ninte att sjöfartsavgifterna som sådana är någon hämsko på sjöfarten.\r\nDäremot kan jag hålla med om att det finns problembilder. Det gäller\r\nbåde sjöfartsavgifter på den vanliga, kustnära sjöfarten och sjöfarten på\r\nvåra större insjöar som Vänern och Mälaren.\r\nEftersom en översyn pågår av just dessa frågor har vi från utskotts-\r\nmajoriteten sagt att vi måste kunna avvakta den. Det är sagt att svaren på\r\nde frågor som Erling Bager ställer ska komma under våren 2003. Då ser\r\njag ingen anledning att utskottet skulle ha gjort något annat uttalande än\r\ndet som görs nu, att resultatet av regeringens översyn av sjöfartsavgifter-\r\nna enligt utskottets mening bör avvaktas. Det måste också bli mitt svar\r\ntill Erling Bager den här gången.</pre><pre>Anf.  80  ERLING BAGER (fp) replik:\r\nFru talman! Det har skapats stora möjligheter för handelsflottan för\r\nnågra år sedan, som jag nämnde. Det är värdefullt.\r\nDet jag tog upp i mitt anförande var att sjörfartsavgifterna har stor\r\nbetydelse för att behålla trafiken på våra stora hamnar, däribland Göte-\r\nborg. Danmark har ju tagit bort sina avgifter och tar det på statsbudgeten.\r\nVi missar tonnage på Göteborg och andra stora hamnar. Det är där sjö-\r\nfartsavgifterna slår hårt. Därför har hela branschen gemensamt, alltifrån\r\nfackförbund till hamnar, yttrat sig till Näringsdepartementet. Man säger\r\natt man måste få samma villkor som andra EU-länder.\r\nVi från de tre partier som står bakom reservationen vill jaga regering-\r\nen och Regeringskansliet. Det kanske inte är säkert att det är Regerings-\r\nkansliet som skulle vara en opartisk utredare när man ska jämföra med\r\nandra EU-länder och göra en analys av vad EU:s vitbok  har pekat på: att\r\nSverige skiljer ut sig radikalt med höga sjöfartsavgifter. Men svenskflag-\r\ngade båtar har en bättre ställning. Det vill jag understryka.\r\nOm våra stora hamnar tappar trafik till konkurrenterna, då är det illa.</pre><pre>Anf.  81  JARL LANDER (s) replik:\r\nFru talman! Jag vet inte om jag ska önska Erling Bager god jaktlycka\r\nnär han håller på och jagar. Eftersom det är partivänner till mig han jagar\r\nvill jag inte göra det.\r\nVi säger ju från utskottet att frågorna är nödvändiga att ta hänsyn till\r\noch de måste komma till en snar lösning. En utredning pågår. EU-\r\nbehandling pågår angående direktiven om hamnverksamhet och så vida-\r\nre. Låt oss avvakta det. Jag tror inte att vi ska förhasta oss med något\r\nenskilt svenskt beslut i frågan. Det här måste samordnas med övrig verk-\r\nsamhet inom hela Europa.</pre><pre>Anf.  82  CARL-AXEL ROSLUND (m):\r\nFru talman! Det är inte lätt att komma efter en sådan här härlig\r\nvärmländsk debatt. Men det har fallit på min lott att framföra Moderater-\r\nnas synpunkter vad gäller sjöfart, luftfart och posten.\r\nErling Bager tangerade vår syn på sjöfartsavgifterna, att sjöfarten inte\r\nska belastas med en massa kostnader för bland annat isbrytning. Vi tyck-\r\ner att isbrytningen i norr ska ses som en regionalpolitisk åtgärd, och den\r\nbör gå över statsbudgeten. Det kan inte vara rimligt att sjöfart och färjor\r\nnere i södra Sverige betalar för isbrytning 200 mil därifrån. Det både\r\nfördyrar och försämrar deras konkurrenskraft.\r\nVi tycker att man ska undersöka möjligheterna att via EU få bidrag\r\nmed hänvisning till de stora transportnackdelar som finns i norra Sverige\r\noch Finland.\r\nOm jag får vara personlig en kort stund skulle jag vilja säga att jag\r\ninte förstår varför man överflyttade ansvaret för isbrytning från marinen\r\ntill Sjöfartsverket. De argument jag lyckats vaska fram håller inte. Mari-\r\nnen gjorde att gott arbete, och massor av värnpliktiga fick sjöerfarenhet.\r\nMen det är min personliga uppfattning.\r\nFru talman! Insjö- och kusttrafiken är utan tvekan vårt allra mest\r\nmiljövänliga transportsätt. När hamnar och lastsystem ytterligare moder-\r\nniseras kommer sjöfarten att vara ett ännu bättre alternativ till järnvägs-\r\noch lastbilstransporter än tidigare. När man reser i Europa ser man vilken\r\noerhörd betydelse och tillgång transportvägar på floder och längs kuster\r\nutgör. Här finns mycket kvar att göra för oss i Sverige, och därför är det\r\nviktigt att regeringen fortsätter att se över farledsavgifterna så att insjö-\r\ntrafiken kan tryggas och till och med utvecklas.\r\nI Sverige finns ett 50-tal hamnar. De ska självklart ligga där behoven\r\noch marknaden finns, utan statlig inblandning. Med jämna mellanrum har\r\ndet uppkommit diskussioner kring och krav på en statlig reglering för att\r\nminska antalet hamnar. Vi motsätter oss detta bestämt. Vi reagerar också\r\npå att så många hamnar är kommunala bolag eller drivs i förvaltnings-\r\nform och anser att hamnarna bör avregleras och privatiseras.\r\nJag konstaterar att i denna fråga, liksom i så många andra frågor,\r\nhänvisas till att frågan utreds i EU. Ibland är EU tydligen bra att ha, som\r\nnär man önskar förhala ett ärende.\r\nVidare anser vi att det kommunala stuverimonopolet, precis som alla\r\nandra monopol, är av ondo. Det fördyrar, försvårar och till och med för-\r\nhindrar framväxten av ny teknik.\r\nFru talman! Frågan om ett fritidsbåtsregister har tangerats, och den\r\nmal på. Vi anser att det nu är dags att för gott stoppa frågan i malpåse.\r\nJag är själv båtägare, och jag kan garantera kammarens ledamöter att det\r\nfrivilliga register som Stöldskyddsföreningen administrerar är alldeles\r\ntillräckligt. Jag vågar påstå att jag i denna fråga talar för Sveriges samtli-\r\nga fritidsbåtsägare.\r\nSom skåning tycker jag naturligtvis att utskottet borde ha behandlat\r\nmotionen om Falsterbokanalens trafik och öppettider mer välvilligt.\r\nFru talman! Jag går så över till att tala om flyget. Trafiken i luften har\r\nsina upp- och nedgångar, speciellt efter den 11 september, men det finns\r\nfortfarande åtgärder inom det svenska Luftfartsverket som vi vill ändra\r\npå. Luftfartsverket har i dag tre roller: en produktionsroll, en säkerhets-\r\nroll och en sektorsroll. Var och en av dessa kan avskiljas för att tydliggö-\r\nra de olika rollerna. Som ett första steg bör därför Luftfartsverkets myn-\r\ndighetsroll skiljas från dess produktionsroll. Vi menar att det skulle ge en\r\neffektivare organisation.\r\nÄven Luftfartsinspektionen bör kunna skiljas ut så att inspektionen\r\ngranskar alla aktörer på samma grund. Det skulle stärka konkurrensen.\r\nDe statliga flygplatserna bör, anser vi, privatiseras. Det gäller i första\r\nhand Landvetter, Sturup och Arlanda. Genom en försäljning skulle kapi-\r\ntal frigöras och kunna användas till rejäla och kraftfulla investeringar. Vi\r\nvet att intressenter finns. Jag är, liksom alla moderater, övertygad om att\r\ndet finns sådana som kan driva en flygplats bättre än staten. Vår grundin-\r\nställning är ju att det andra kan göra bättre och billigare än staten ska de\r\nockså få lov att göra.\r\nArbetet med att finna en lösning på fördelningen av slot-tiderna måste\r\npåskyndas. Även denna fråga har gått i stå inom EU. Man måste kunna\r\nhitta ett system med någon form av handel med slot-tider. Vi tror kanske\r\ninte att ett auktionsförfarande, där det avgörande är högsta priset, är det\r\nbästa, men någon form av lösning måste vi finna. I dagsläget missgynnas\r\nnya etableringar, och konkurrensen hämmas. När nu inte EU kan komma\r\ntill skott borde vi i Sverige hitta en egen lösning i avvaktan på ett EU-\r\nbeslut.\r\nFru talman! Vi anser fortfarande att staten bör släppa SAS. Det är\r\nolyckligt att staten beslutar om regler för luftfarten och samtidigt själv är\r\nen av aktörerna.\r\nBromma och flygtrafiken runt Stockholm har under dagen debatteras\r\nganska mycket. Att lösa problemen med flygkapaciteten i Stockholm är\r\nen viktig framtidsfråga för hela landet. Vi vet att Brommas avtal löper ut\r\n2011, och om man inte bygger ut är Arlandas kapacitet begränsad. Nu\r\nhar vi visserligen fått en nedgång i flygtrafiken efter den 11 september,\r\nmen vi måste väl tro att det kommer en uppgång igen. Det är därför vik-\r\ntigt att regeringen sätter ned foten och gör en bedömning. Bromma som\r\ncityflygplats tycker vi är alldeles utmärkt, och den vill vi bevara.\r\nNär det gäller allmänflyget i Stockholmsområdet måste jag erkänna,\r\nfru talman, att jag inte visste så mycket om det. Jag har dock försökt läsa\r\npå och sätta mig in i frågan. Jag har lärt mig att regeringen utifrån någon\r\nform av ovanifrånperspektiv har beslutat lägga ned både Tullinge och\r\nBarkarby flygfält, och för Bromma löper, som sagt, avtalet ut. Detta gör\r\natt det behov som finns av att utbilda piloter för trafikflyg, taxiflyg och\r\nliknande, försvinner från huvudstadsregionen. Regeringen bör klart och\r\ntydligt utifrån ett regionalt perspektiv ta ett grepp om frågan eftersom det\r\nkommunala ansvaret inte räcker till.\r\nFru talman! På planet på vägen upp hittade jag i morse i Dagens Ny-\r\nheter en stor artikel som handlar om just detta. Där sägs att \"Stockholm\r\nriskerar   att bli den enda huvudstaden i Europa utan en asfalterad start-\r\noch landningsbana för allmänflyget\". Vidare sägs att en ny generation\r\nflygplan är på väg in - tystare, lättare och miljövänligare. Då ska vi na-\r\nturligtvis inte avhända oss ett citynära flygfält. I USA har man förstått\r\nvikten av detta, och där satsas miljarder på småflygplatser. I artikeln sägs\r\nockså att \"nu gäller det att politikerna tänker om och behåller verksam-\r\nheterna på befintliga flygplatser\", och att man anser att \"en ny instans,\r\ntill exempel länsstyrelsen, måste ta itu med allmänflygets framtid. Det\r\nkommunala flygplatsansvaret fungerar inte tillfredsställande.\" Fru tal-\r\nman! Vi moderater instämmer.\r\nI dag är ju sista dagen att posta julkort om de ska komma fram i tid\r\ntill jul, och därför ska jag säga några ord om Posten. Vi kan följa utveck-\r\nlingen av Posten i den TV-reklam som en del tycker är gräslig; själv\r\ntycker jag att den är något av det bästa jag har sett. Det är reklam för en\r\npost som inte längre finns.\r\nVi tycker att det är naturligt att verksamheter utvecklas och förnyas.\r\nNu har vi fått postverksamhet i icke-traditionella lokaler. Några har fått\r\ndet bättre, medan andra tycker att det har blivit sämre. Vad som är vik-\r\ntigt, fru talman, är tillgängligheten. Oavsett funktionshinder ska man\r\nkunna komma till Posten. Statsrådet Messing var i kammaren tidigare i\r\ndag och på en direkt fråga svarade hon att det är Postens ansvar. Det är\r\ninte ICA eller någon annan, utan Posten, som ska se till att även funk-\r\ntionshindrade kan ta sig in.\r\nNaturligtvis vill vi också ha en säker postgång, oavsett var i landet\r\nman bor.\r\nVi har inte motsatt oss förändringarna inom Posten, men vi menar att\r\nPostens verksamhet kan bli ännu bättre - gärna i konkurrens med andra\r\naktörer. Posten har en monopolliknande ställning som förhindrar rejäl\r\nkonkurrens, och vi anser därför att Posten AB bör delas upp och privati-\r\nseras.\r\nFru talman! Eftersom Elizabeth Nyström har yrkat för Moderaternas\r\nräkning ska jag inte förlänga talartiden ytterligare utan hänvisar i så fall\r\ntill våra reservationer.</pre><pre>Anf.  83  KARIN SVENSSON SMITH (v) replik:\r\nFru talman! Det gläder mig att Carl-Axel Roslund har läst tidningen\r\npå vägen upp från Skåne. Jag skulle rekommendera en titt också i dagens\r\nSydsvenska Dagbladet. Där påtalas att Trelleborg har den sämsta luften i\r\nSkåne vad gäller svaveldioxid. Den är faktiskt inte sämst bara i Skåne,\r\nutan sämst i hela Sverige. Detta kan inte förklaras med någonting annat\r\nän det faktum att Trelleborg är den näst största hamnen för export. Ty-\r\nvärr finns där ingen miljörelatering av hamnavgiften. Miljörelateringen\r\nav farledsavgiften är inte tillräckligt stark för att förhindra att fartyg med\r\nganska dålig eldningsolja går in. Man har heller inte vidtagit de tekniska\r\nåtgärder som är möjliga för att minska sjöfartens miljöpåverkan.\r\nJag är en stark anhängare till sjöfarten och tycker att den ska ta större\r\ndel av de godstransporter vi behöver göra i Sverige. Men jag tycker ock-\r\nså att det är väldigt viktigt att man utnyttjar befintlig teknik och minskar\r\nmiljöpåverkan av transportslaget.\r\nDet är anledningen till att vi från riksdagen har gjort ett tillkännagi-\r\nvande om att man ska se över farledsavgifterna. Vi ska åstadkomma\r\neffektivitet och rättvisa mellan transportslag. Men vi ska också se till att\r\nsjöfarten såväl som andra transportslag i sin kostnadsbild inkluderar den\r\nmiljöpåverkan de gör på andra.\r\nJag undrar hur Moderaterna ställer sig till detta. Här talas bara om att\r\nlasta av kostnader. Sjöfarten är ju något som ska ses i jämförelse med\r\nandra transportslag. Som skåning borde man också känna ett visst ansvar\r\nför hälsan hos dem som bor i den landsdel som vi företräder här i riksda-\r\ngen.</pre><pre>Anf.  84  CARL-AXEL ROSLUND (m) replik:\r\nFru talman! Jag kan glädja Karin Svensson Smith med att jag läste\r\näven Sydsvenskan i dag och konstaterade att Trelleborg har extremt dålig\r\nluft. Men till skillnad från Karin Svensson Smith läste jag hela artikeln.\r\nDär ifrågasatte ansvariga både från miljökontoret och från hamnen lite\r\ngrann de uppgifter man hade fått. Man hade hittat den dåliga luften exakt\r\nmitt inne i centrum där mätstationen stod och inte runtom. Lite noggran-\r\nnare analys krävdes innan man definitivt kunde slå fast att det var sjö-\r\nfarten det berodde på.\r\nSedan ska jag vara ärlig, fru Svensson Smith, och säga att också jag\r\ntror att det är sjöfarten som är den stora boven i Trelleborg. Trelleborg är\r\nsom sagt Sveriges näst största hamn. Det är ett jätteanlöp av superfärjor\r\ndet är fråga om. Dessutom lider Trelleborg lite grann av att man nästan\r\nkonstant har en sydlig vind som blåser in avgaserna rätt in över staden.\r\nNu måste en hamn av naturliga skäl ligga vid vattnet. Därför kan vi väl\r\nvara överens om att hamnen i Trelleborg inte ligger riktigt bra. Men den\r\nkan inte ligga någon annanstans.\r\nVi moderater motsätter oss inte miljöförbättrande åtgärder inom alla\r\nområden, fru Svensson Smith. Men här är ett område där staten kunde ha\r\nagerat på ett lite annat sätt. Staten beskattar bränsle olika. Vi har tyvärr\r\nalltför ofta fått se en ryckighet när man beskattar olika alternativa bräns-\r\nlen och liknande. Jag har full förståelse för att man inte kan investera\r\nmiljontals kronor när man inte har en energipolitik som ligger fast.</pre><pre>Anf.  85  KARIN SVENSSON SMITH (v) replik:\r\nFru talman! Jag läste hela artikeln, men jag kände till problemet innan\r\nSydsvenskan dokumenterade det. Institutet för vatten- och luftvårds-\r\nforskning har vid flera tillfällen i många år påtalat att det finns när det\r\ngäller svavelpartiklar i luften ingen ort i landet som har det sämre än\r\nTrelleborg. Eftersom det inte finns något annat som kan förklara det har\r\njag rätt så stor tilltro till det, och det har nu också bekräftats av lokala\r\nmätningar.\r\nCarl-Axel Roslund nämnde fritidsbåtarna och säger nej till ett regis-\r\nter. Jag uppfattar Moderaternas hänsynstagande till sjöfartsnäringen som\r\nganska märklig. Fritidsbåtarnas verksamhet betalas i dag till stor del av\r\nhandelsflottan. Motsvarande principer tillämpat på vägarna skulle inne-\r\nbära att Åkeriföreningen fick betala för den som bedriver motorsport som\r\nhobby. Det är något som åkarna givetvis aldrig skulle acceptera. Lika lite\r\ntycker jag att sjöfartsnäringen ska acceptera att verksamheten som de\r\nbedriver som använder båten som en hobby ska betalas av dem som\r\nbedriver handelssjöfart. Där tycker jag att Moderaterna är inkonsekventa.\r\nSedan har jag en fråga som gäller Bromma. Moderaterna har biträtt\r\ndet som vi sade i trafikutskottet att regeringens fortsatta beredning ska\r\nutgå från marknadsprissättning och att man ska prova trängselprissätt-\r\nning för luftfarten. Då kommer man såvitt jag förstår att bli av med kra-\r\nven att utvidga kapaciteten. Om man betalar marknadsavgifter för slot-\r\ntiderna kommer inte Bromma att behövas i framtiden. Jag vill gärna ha\r\nen kommentar till det.</pre><pre>Anf.  86  CARL-AXEL ROSLUND (m) replik:\r\nFru talman! Jag börjar med det sista. Det är väl ingen som på fullt\r\nallvar menar att man ska använda marknadsavgifter för slot-tiderna till\r\natt strypa konkurrensen. Meningen är att det ska bli tvärtom. Jag känner\r\ninte alls igen eller ställer upp på den bild som Karin Svensson Smith\r\nmålar upp.\r\nÅter till Trelleborg. Det är riktigt att det är mycket svavelnedfall i\r\nTrelleborg. Förklaringen är att ingen ort i Sverige har fler färjor. Ingen\r\nort i Sverige, inte ens Göteborg, har så många färjor som gör så många\r\nanlöp varje dag. Det är i och för sig glädjande att vi har välfungerande\r\ntransporter. Men det är en punkt vi kunde komma överens om. Det är att\r\nstyra över lite mer trafik över den bro som ni inte ville ha. Den ska gärna\r\ngå med den järnväg som ska gå under Malmö och över bron. Då slipper\r\nvi kanske en del av transportfärjorna. Det är transportfärjorna som är de\r\nstora miljögrisarna.\r\nVi sade nej till ett register för småbåtarna. Förklaringen är helt enkelt\r\natt det för oss är ytterligare ett sätt för staten att pungslå medborgarna.\r\nSyftet med registret klarar Stöldskyddsföreningen alldeles utmärkt på\r\nfrivillig väg. När staten ska tvinga fram ett register vet jag och alla båt-\r\nägare att det är ytterligare ett sätt att hitta en ny skattebas.</pre><pre>Anf.  87  CHRISTER WINBÄCK (fp):\r\nFru talman! Jag nämna lite grann om post-, IT- och telekomfrågor.\r\nPostmarknaden har avreglerats och utsätts nu för konkurrens på fler orter\r\noch från olika aktörer som delar ut och distribuerar post. Den utveckling-\r\nen är positivt och måste fortsätta. Folkpartiet anser dock att det är viktigt\r\natt postlagen noga följs även på den avreglerade marknaden så att en\r\npost- och kassaservice kan upprätthållas i hela landet på lika villkor.\r\nPostens förändrade serviceorganisation medför ett ökat antal service-\r\nställen samtidigt som kassaservicen avskiljs i ett separat bolag, och detta\r\nmedför gränsdragningsproblem och vissa frågeställningar. Vi anser att\r\nregeringen bör uppdra åt Posten att utvärdera reformen på ett ansvarsfullt\r\nsätt och att vidta åtgärder som undanröjer de eventuella brister som kan\r\nfinnas. Särskilt kan påpekas den kritik som kommer mot många service-\r\nställen som ej är anpassade för rörelsehindrade. Detta bör snabbt åtgär-\r\ndas.\r\nRegeringen bör även senare efter utvärdering inom Europeiska ge-\r\nmenskapen driva på så att en avreglering kan ske inom flera länder. Detta\r\nskulle ge lika möjlighet för aktörerna att konkurrera mellan länderna.\r\nEn fungerande infrastruktur består också till en allt större del av IT\r\noch telekommunikation. Sverige har där länge varit ett föregångsland.\r\nDen nedgång inom området IT och telekom som varit rådande på grund\r\nav konjunkturen har slagit hårt mot branschen. Med en framsynt IT-\r\npolitik kan Sverige åter ta tätposition inom området. Sverige har i dag en\r\nmycket hög andel av persondatorer per person, en hög användning av\r\nInternet och generellt hög mognad i användning av datorer.\r\nDetta är en bra grogrund för fortsatt tillväxt. Men åtgärder måste till\r\nför att stimulera och öka möjligheten till en snabb återhämtning. I många\r\nländer satsas det nu stort på att komma ikapp, och konkurrensen hårdnar\r\ninom detta område. Vi måste ge företagen inom branschen möjlighet att\r\npå lika villkor konkurrera med konkurrentföretagen i andra länder genom\r\nen god politik bland annat inom skatteområdet.\r\nFru talman! Att öka IT-mognaden kan i framtiden endast ske genom\r\natt man involverar alla intressenter tvärs genom samhällets olika nivåer\r\noch institutioner. Det som i dag sak saknas är en knutpunkt som håller\r\nihop och ger stöd och råd. En IT-myndighet kan vara den motor som kan\r\nhålla ihop alla de komplexa frågeställningar som i dag vilar på många\r\nolika statliga aktörer. Det kan vara till stöd för såväl statliga aktörer,\r\nmyndigheter och departement som företag, utbildningsväsende och all-\r\nmänhet.\r\nFolkpartiet anser också att det sätt som staten ska stödja IT- och tele-\r\nkombranschen på inte ska bestå i stora bidrag för nedgrävning av kabel\r\noch infrastruktursatsningar på det sätt som sker i dag. Svårigheten ligger\r\ni att tekniken snabbt blir gammal. Sedan sitter man där med ett ansvar för\r\nförvaltning, uppgradering och service på ett sätt som marknaden kan\r\nklara väsentligt mycket bättre. Det staten ska satsa på är utveckling och\r\nstöd till tjänster genom uppmuntran och regelverk som medger möjlig-\r\nheten till tjänster och innehåll i de nät som nu byggs.\r\nTjänster som marknaden har satsat på med lyckat resultat är bland\r\nannat e-handel. Alltfler företag och deras underleverantörer använder\r\nelektronisk handel, beställning, orderbekräftelser och fakturering. En\r\nlyckad satsning med inriktning mot allmänheten har varit Internetbank,\r\ndär nu en allt större del av bankkunderna använder hemmadatorn som ett\r\nsnabbt och effektivt sätt att sköta sina bankärenden på.\r\nVad man kan se för framtiden är en mer global e-handel där man un-\r\nderlättar genom enklare regler och skattelagstiftning för att öka flödet av\r\nvaror och tjänster med hjälp av datorn.\r\nSäkerhets- och integritetsfrågor är angelägna att diskutera vidare så\r\natt tilliten till instrumentet ökar. Det gäller såväl integriteten kring den\r\nenskilda människans uppgifter på nätet som tilliten till att mina konto-\r\nuppgifter inte missbrukas när jag handlar. Konsumentfrågorna, som\r\nnämns här, är en av de starkaste drivkrafterna för en ökad användning\r\noch utveckling av branschen.\r\nSäkerhetsfrågorna kring användandet av utrustning bör också belysas.\r\nDet gäller till exempel folks oro över strålning från mobiltelefoner och\r\nmobiltelefonmaster. Det är några exempel på frågor som måste tas på\r\nstort allvar för att öka tilliten till IT- och telekombranschen.\r\nFru talman! Folkpartiet anser också att frågor om yttrandefrihet lika-\r\nväl som upphovsrätt är angelägna i vårt alltmer datoriserade samhälle.\r\nDet är ämnen som vi från Folkpartiets sida kommer att komma tillbaka\r\ntill och ge vår syn på i kommande diskussioner.\r\nAvslutningsvis vill jag också här rikta ett tack till utskottskansliet för\r\nväl förrättat arbete. Jag sparar mina jul- och nyårshälsningar till fredag,\r\ndå kammaren skiljs åt.</pre><pre>Anf.  88  KARIN SVENSSON SMITH (v) replik:\r\nFru talman! Christer Winbäck talade om att Postens verksamhet be-\r\nhöver utredas. Jag är inte säker på att jag uppfattade nyanserna rätt i\r\ninlägget, men vi har en reservation från Vänsterpartiet som jag gärna ser\r\natt folkpartisterna ansluter sig till om detta är vad Folkpartiet menar.\r\nKraven på att man behöver utvärdera verksamheten är ingenting som\r\nman ställer utan vidare, utan de är ett uttryck för att vi i riksdagen har en\r\nkänslighet för den folkopinion som finns. Jag tror inte att det finns någon\r\nlokaltidning i det här landet som inte har haft insändare där man klagar\r\növer att Postens verksamhet har delats upp. En och annan kanske har fått\r\ndet bättre, men rätt så många har fått det sämre och tvingas uträtta sina\r\npostärenden på bensinstationer, kemtvättar och andra ställen där man inte\r\nkan känna igen sig i den tidigare samhällsservice som Posten stod för.\r\nDet är därför det behövs en utvärdering, och den utvärderingen måste\r\nman se på rätt så förutsättningslös i förhållande till de samhälleliga mål\r\nvi har och även till de samhällsekonomiska konsekvenserna av avregle-\r\nringen.\r\nFolkpartiet pratar om mer avreglering. Men det som är fallet här är att\r\nnär man tillåter privata företag att plocka russinen ur kakan så får vi via\r\nstatsanslag finansiera det som är ett samhälleligt åtagande och som Pos-\r\nten inte kan finansiera när man inte har möjlighet att ta hand om de mer\r\nlönsamma bitarna.\r\nJag skulle vilja höra lite grann ytterligare om hur Folkpartiet ser på\r\ndetta. Ska Postens verksamhet utvärderas eller inte?</pre><pre>Anf.  89  CHRISTER WINBÄCK (fp) replik:\r\nFru talman! Folkpartiet tror naturligtvis på att marknaden ska klara\r\nmycket av de saker som vi vill att den ska göra.\r\nKarin Svensson Smith säger att vi inte läser särskilt många positiva\r\ninsändare i tidningarna om postens service. Det är riktigt. Men samtidigt\r\när det ju sällan så att de insändare och debattartiklar som kommer till\r\ntidningarna är av det slag att man ger uttryck för positiva saker. Det är\r\nväl snarare så att många av dem som har synpunkter och kritik är de som\r\nskriver och ger sina synpunkter.\r\nJag själv, och många i min bekantskapskrets, har nu för egen del sett\r\ndet ökade antal serviceställen som finns i vår hemkommun. Jag, och jag\r\nsvarar för många av mina kamrater och vänner, tycker att vi nu har möj-\r\nlighet att på betydligt fler timmar och på betydligt fler ställen hämta ut\r\npaket och få service. Men naturligtvis är det nu en inkörningsperiod för\r\nden personal som är nyutbildad på dessa serviceställen när det gäller att\r\nlära sig allt det här.\r\nJag ser att det kan vara bra att genomföra en utvärdering för regering-\r\nen, men jag tror att vi också lämnar till regeringen att göra ställningsta-\r\ngandet för hur den ska genomföras.</pre><pre>Anf.  90  KARIN SVENSSON SMITH (v) replik:\r\nFru talman! Jag tackar för svaret. Det här med tillgänglighet kan man\r\nse i olika perspektiv. Såvitt jag förstår så har kanske Christer Winbäck\r\noch jag fått ökad tillgänglighet till postens service. Men anledningen till\r\natt vi i Vänsterpartiet vill uttrycka oss kraftfullt i den här frågan är den\r\nkritik som man har riktat från olika handikapporganisationer mot att den\r\ntillgänglighet som man tidigare hade när det gäller att kunna ta sig in\r\nmed rullstol och förrätta sina postärenden totalt sett har minskat sedan\r\nPostens omorganisering. Mycket av paketverksamheten är utlagd i loka-\r\nler dit många av de funktionshindrade inte kan ta sig utan hjälp eller\r\nstörre besvär.\r\nHär har vi ett ansvar för alla. Det gäller inte bara att de av oss som är\r\nfullsinnade och rörliga ska få längre öppethållandetider. Vi har också ett\r\nansvar för att inrätta samhällets service så att även de som har svårigheter\r\natt tillgodogöra sig den får möjlighet till det. Det har vi varit överens om\r\nnär vi har höjt våra målsättningar när det gäller tillgänglighet för funk-\r\ntionshindrade.\r\nEftersom det är handikappår 2003 så måste jag säga att ögonen med\r\nrätta ska riktas mot att vi också i andra beslut följer upp detta och ökar\r\nsnarare än minskar samhällets åtagande. I det här sammanhanget är av-\r\nreglering och omorganisering av Posten ett hinder snarare än en hjälp.</pre><pre>Anf.  91  CHRISTER WINBÄCK (fp) replik:\r\nFru talman! Jag vet att Vänsterpartiet har ett stort engagemang i han-\r\ndikappfrågorna. Så har även Folkpartiet. Jag sade inledningsvis i mitt\r\nanförande att detta är en av de saker som man på ett så snabbt sätt som\r\nmöjligt bör kunna justera. Men man kanske inte ska dra slutsatsen att det\r\när avregleringen i sig som just nu har medfört problem för de handikap-\r\npade. Vi har ju lagt ut servicen på olika serviceställen, och där är det\r\nviktigt att vi på olika sätt nu ställer krav så att man inför kommande avtal\r\nmed Posten kan och ska ha en god tillgänglighet för handikappade. Det\r\när vi nog alla här i kammaren överens om; det är en av de viktigaste\r\nfrågorna för att få det att fungera jämlikt i samhället vad gäller postens\r\nservice.\r\nDäremot tror jag att servicebutikerna som sådana, som ju nu finns i\r\nett större antal än de postkontor vi hade och som är öppna betydligt fler\r\ntimmar per dygn, ger en bättre möjlighet att få de postärenden som man\r\nhar behov av utförda när det passar en själv som medborgare. Men själv-\r\nfallet håller jag med Karin Svensson Smith om att handikappanpassning\r\noch sådana saker är en högt prioriterad fråga.</pre><pre>Anf.  92  KRISTER ÖRNFJÄDER (s):\r\nFru talman! Flyget är en del av våra kommunikationer - ett onödigt\r\npåpekande, kan man tycka, men så är tyvärr inte fallet.\r\nDet finns många, alltför många, som anser att flyget inte behövs. De\r\nanser att flyget smutsar ned och för oväsen samtidigt som det används\r\n\"bara\" av affärsmänniskor och till onödiga resor.\r\nVi som är med i denna debatt har förhoppningsvis inte dessa åsikter.\r\nJag hoppas att vi i stället ställer oss bakom flyget som en nödvändighet\r\nför att alla i hela Sverige ska kunna ha samma möjligheter till bra kom-\r\nmunikationer var vi än bor.\r\nDet är mot bakgrund av den regionalpolitiska tanken som vi har fattat\r\nett antal beslut under årens lopp där man från samhällets sida har satsat\r\npå flygplatser över hela Sverige och där vi också har tagit ställning för att\r\nmöjliggöra trafik inom ramen för Rikstrafiken. Detta arbete tar inte slut.\r\nVi befinner oss hela tiden i nya situationer och utvecklingsfaser.\r\nVi kommer alla ihåg resandets starka utveckling under andra halvan\r\nav 1990-talet. Denna utveckling innebar och innebär att trycket på sam-\r\nhället att tillgodose det ökande antalet resandes behov är mycket stort.\r\nVän av ordning kanske då vill säga att behovet har minskat under det\r\nsenaste året. Så är det. Men denna nedgång måste ses med utgångspunkt i\r\nde tragiska händelser som drabbade luftfarten förra året och att vi under\r\ndetta år har sett hur trafiken utvecklas igen. Vi måste planera vår infra-\r\nstruktur på lång sikt, inte med utgångspunkt i enskilda händelser. Där-\r\nemot måste vi naturligtvis ta hänsyn till vad som händer de olika trafik-\r\nslagen när vi planerar så att vi på bästa sätt kan tillgodose våra medbor-\r\ngares intressen. Ytterligare ett onödigt påpekande kan man tycka, men\r\ntyvärr verkar det inte vara fallet.\r\nFru talman! Vi har i dagens betänkande ett antal reservationer som får\r\nkonsekvenser för den svenska luftfarten. Jag talar inte om positiva kon-\r\nsekvenser utan om negativa.\r\nEtt exempel är de borgerliga partiernas förslag om att sälja ut de stat-\r\nliga flygplatserna. Då menar de naturligtvis inte de som har ett under-\r\nskott utan de som ger ett överskott till luftfartsverksamheten, samma\r\növerskott som i dag används för att inom ramen för den sammanhållna\r\nluftfarten ge bidrag till flygplatser i regioner som har ett stort behov av\r\nflyg men som inte kan få lönsamhet vid den enskilda flygplatsen.\r\nVad blir då resultatet? Enligt min åsikt klarar man inte av att ha ett\r\nsystem där man ska ha samma möjligheter till bra flygkommunikationer\r\nvar man än bor i Sverige.\r\nNästa exempel som jag har är handel med så kallade slot-tider. För er\r\nsom eventuellt inte vet det så står slot för start- och landningstider. Det är\r\nnågot som alla flygplan måste ha för att kunna just starta och landa på en\r\nflygplats. När det gäller den frågan finns det även där en borgerlig reser-\r\nvation där man vill att det ska införas någon form av handel med slot-\r\ntider.\r\nNär man handlar med något köper man och säljer en vara eller en\r\ntjänst. Om det är något attraktivt som man säljer kan man ta ut ett högt\r\npris och tvärtom.\r\nJag ser därför framför mig att slot-tider på exempelvis Arlanda kom-\r\nmer att prissättas så att det kommer att drabba regioner med låg befolk-\r\nningstäthet eftersom de har de minsta planen och därför få passagerare\r\nsom kan vara med och betala vad det kommer att kosta.\r\nVad blir då resultatet? Jo, än en gång kommer man inte att klara av\r\natt ha ett system som gör det möjligt att ha bra flygkommunikationer\r\noavsett var man bor i Sverige.\r\nFru talman! Den socialdemokratiska trafikutskottsgruppen tycker att\r\ndet är viktigt att kommunikationerna fungerar bra i hela Sverige. Vi anser\r\natt flyget är en viktig del av dessa kommunikationer. Därför yrkar jag\r\nbifall till majoritetens förslag i betänkandet och avslag på reservationer-\r\nna.</pre><pre>Anf.  93  KARIN SVENSSON SMITH (v) replik:\r\nFru talman! Krister Örnfjäder glömde att redogöra för en sak som står\r\ni utskottets betänkande, nämligen att vi påtalar möjligheten och önsk-\r\nvärdheten av att man gör regionalpolitiska undantag vid fördelningen av\r\nslot-tider. Med den ordning som vi har och på grund av det som Sverige\r\nhar anslutit sig till är detta möjligt och att göra det i kombination med det\r\nsom Konkurrensverket har påpekat, att man i dag inte har en rimlig kon-\r\nkurrenssituation inom flyget såsom man borde ha. Dessa två saker går att\r\nkombinera om man till att börja ser till att de anslutningar till Arlanda\r\nsom är regionalpolitiskt motiverade, och det finns många sådana vilket\r\nbåde jag och Krister Örnfjäder vet, får tillgång till de bästa slot-tiderna\r\noch att man sedan har en trängselprissättning för övriga. På det sättet kan\r\nman både tillgodose det regionalpolitiska målet och målet om samhälls-\r\nekonomisk effektivitet.\r\nOm man inte har marknadsprissättning när det gäller slot-tiderna ris-\r\nkerar man att få ett överutbud och ett krav på att staten står för mer infra-\r\nstruktur än vad som är lämpligt om man tillämpar de marginalkostnads-\r\nprinciper som det talas om i EU:s vitbok och som vi i trafikutskottet har\r\nanslutit oss till.</pre><pre>Anf.  94  KRISTER ÖRNFJÄDER (s) replik:\r\nFru talman! Jag har inte alls glömt den aspekten. Jag har bara gått på\r\npudelns kärna. Detta är ändå det resultat som man får oavsett om man\r\nanvänder de regionala undantagen. Att använda sig av de regionala un-\r\ndantagen kommer att innebära att staten ska gå in och vara med och sub-\r\nventionera för de regionala ändamålen. Det enda som man då har uppnått\r\ni hela denna hantering är att man har ökat priserna på start och landning.\r\nOch det är naturligtvis ett mål i sig självt om det är det som man vill nå.\r\nMen jag hävdar då att om man vill nå dit har man bara lyckats med en\r\nsak, nämligen att fördyra flygandet. Har man det som sitt mål och sitt\r\nsyfte är man helt rätt ute. Men om man vill att flyget ska vara en del av\r\nsamtliga kommunikationer är man fel ute.</pre><pre>Anf.  95  KARIN SVENSSON SMITH (v) replik:\r\nFru talman! Fel eller inte, det som Vänsterpartiet har som ledstjärna\r\nför sitt arbete här i kammaren är faktiskt de trafikpolitiska mål som\r\nsamtliga partier har anslutit sig till. Ett sätt att tillämpa det och få detta\r\natt\r\nfungera är genom det som har sagts i EU:s senaste vitbok, att man måste\r\nha en mycket bättre och effektivare fördelning mellan de olika trafiksla-\r\ngen. Det är än mer aktuellt i Mellaneuropa, men det är faktiskt aktuellt\r\näven för oss om vi ser till att staten har begränsade resurser att lägga på\r\ninfrastruktur.\r\nDet som skiljer flyget väldigt mycket från till exempel vägtrafiken\r\noch framför allt järnvägstrafiken är att vi inte har möjlighet att på ett bra\r\nsätt inkludera de externa miljöeffekterna i prissättningen på transporter-\r\nna. Det gör vi på järnvägen. Den betalar kostnaderna, men det gör inte\r\nflyget.\r\nAtt använda slots är ett sätt att inkludera de miljökostnader som man\r\ninte har möjlighet att ta ut på ett annat sätt.\r\nGör man först de regionalpolitiska undantagen ser man till att de som\r\ninte har möjlighet att i stället ta ett snabbtåg till och från Stockholm får\r\nsina transportbehov tillgodosedda medan de andra får betala mer. Följ-\r\naktligen kommer vi att få mer valuta för de investeringar som vi har gjort\r\ni snabbtågstrafiken, vilket jag antar att Socialdemokraterna tycker är ett\r\nbra resultat.</pre><pre>Anf.  96  KRISTER ÖRNFJÄDER (s) replik:\r\nFru talman! Jag tycker att det som Karin Svensson Smith nu säger\r\nstöder det som jag sade i mitt tidigare inlägg, att man är ute efter någon-\r\nting annat. Man är ute efter någon annan form av utveckling. Jag har\r\ningenting emot det om det är så att man ute i regionerna har ett snabbtåg\r\nsom ett alternativ. Flyget finns nämligen inte till för sin egen skull, utan\r\nflyget finns bara för att fylla en uppgift. Löser vi det med snabbtåg då må\r\ndet vara så. Men på de ställen där man inte har något alternativ men där\r\nvi ändå har samma inställning, att dessa regioner ska ha samma möjlig-\r\nhet, ska vi naturligtvis värna om bra flygförbindelser tills något annat\r\nalternativ dyker upp.\r\nOm jag ser Sveriges karta framför mig ser jag oerhört stora invester-\r\ningsbehov om vi ska kunna ordna dessa transporter med någon form av\r\nsnabbtågsförbindelse som flyget i dag har till uppgift att tillgodose. Jag\r\nser inte heller det som möjligt på grund av att tåget i mycket hög ut-\r\nsträckning är ett masskommunikationssystem som kräver en ganska hög\r\nbeläggning, mycket högre beläggning än ett enskilt flygplan kräver. Jag\r\ntror att det även i framtiden får ske någon form av kombination av olika\r\ntrafiklösningar för att det ska ge bästa möjliga service till varje enskild\r\nregion. Men, som sagt, jag tror inte att handel med slot-tider i så fall är\r\nden rätta lösningen. Då ska man ta ett annat grepp. Och då ska man också\r\ntala om vad det är man är ute efter att nå.</pre><pre>Anf.  97  BÖRJE VESTLUND (s):\r\nFru talman! Jag yrkar bifall till utskottets förslag i betänkandet. Sam-\r\ntidigt vill jag peka på en angelägen fråga som fått mig att till betänkandet\r\nfoga ett särskilt yttrande. Det handlar om Bromma flygplats.\r\nStockholm är unikt på många sätt, ofta i positiv bemärkelse. Men vi\r\nhar också det i det närmaste unika i vår del av världen att vi tillåter en\r\nomfattande flygverksamhet i princip mitt i huvudstaden. Det framgår\r\nkanske särskilt när man ser den benämning som man själv använder sig\r\nav: Bromma - Stockholms cityflygplats.\r\nDet finns dock starka skäl att snarast förpassa den verksamheten till\r\nhistorieböckerna. Miljöhänsynen och säkerheten samt frågan om hur vi\r\nbäst använder vår mark är tre viktiga skäl till att så snart som möjligt\r\nfastställa ett datum för Brommas nedläggning.\r\nFru talman! I den zon där flygplanen på väg till eller från Bromma rör\r\nsig bor närmare en halv miljon människor. För de ca 25 000 stockholma-\r\nre som bor i området runt flygplatsen överstiger bullernivån redan i dag\r\nmaximinivån för riktvärdet utomhus. Många brommabor lider faktiskt\r\nfysiskt av dålig luft, buller och föroreningar, och flyget är en viktig or-\r\nsak. Detta i sig är ett gott skäl för att stänga Bromma.\r\nFru talman! Det hände den 8 augusti 1993 kl. 14.09. De flesta av oss\r\nkommer alltid att minnas hur JAS 39 Gripen nästan i slow motion dalade\r\nned från skyn och kraschade på Långholmens östra del. Piloten Lars\r\nRådeström hade - tack och lov! - god kontroll. Den stora katastrofen\r\nkunde undvikas.\r\nEnligt undersökningar ökar oron också för de boende i Brommas när-\r\nhet. Hur blir det om något liknande händer här? är en fråga som männi-\r\nskor, med rätta, ställer sig. Fortfarande tillåts verksamheten. Men, fru\r\ntalman, i ett säkerhetsperspektiv är det olämpligt med flygplatsens pla-\r\ncering i ett tätbefolkat område i absolut anslutning till Stockholms cen-\r\ntrala delar. Säkerheten är ett andra skäl för en nedläggning, vilket jag\r\nframhåller i mitt särskilda yttrande.\r\nFru talman! En snabb inloggning på hemsidan för Bostad Stockholm i\r\nfredags gav information om att bostadskön på luciadagen år 2002\r\nkl. 15.00.25 uppgick till 81 745 personer. Samtidigt berättades det att 54\r\nlägenheter är bokningsbara. Utan tvekan behöver vår huvudstadsregion\r\nfler lägenheter.\r\nBromma är en mycket lämplig plats för en modern stadsdel. Eftersom\r\nmarken ligger så centralt och mitt i redan bebyggt område vore det idea-\r\nliskt för bostadsbebyggelse. Detta är, fru talman, ett tredje och mycket\r\nstarkt argument för att stänga flygplatsen.\r\nBromma är en liten flygplats men det innebär inte att den verksamhet\r\nsom sker där är betydelselös. Stockholm behöver flyget. Jag menar att\r\ndet uppdrag som Stockholmsberedningen har när det gäller att se över\r\nockså behovet av flygkapacitet i vår region är viktigt.\r\nSamtidigt ser vi nu rapporter om att Arlanda flygplats uppvisar en\r\navmattning i flygaktiviteten orsakad bland annat av nedgången inom IT-\r\noch telekombranschen samt av följderna av terrordåden i USA den 11\r\nseptember 2001. Det är därför rimligt att Arlandas kapacitet beaktas när\r\nfrågan om Brommas nedläggning diskuteras och utreds.\r\nFru talman! Luftfartsverket och Stockholms stad har undertecknat\r\ngällande avtal om Bromma flygplats. Avtalet går ut år 2011, vilket enligt\r\nmin uppfattning måste innebära det definitiva slutdatumet för Bromma\r\nflygplats.\r\nSäkerhet, en god miljö och fler bostäder är tre väldigt bra argument för\r\nen sådan inriktning av transportpolitiken.\r\nAvslutningsvis måste jag säga några ord om Posten. Det är viktigt att\r\nPosten i första hand är en samhällsnytta. I de reservationer som finns\r\ninom Postens område märks tydligt två. Den ena reservationen handlar\r\nom en uppdelning och försäljning av Posten. Vad gäller den reservatio-\r\nnen yrkar jag avslag.\r\nI övriga reservationer tas upp att Posten ska finnas i hela landet och\r\natt Postens verksamhet ska utvärderas. Det är viktigt, fru talman, att\r\nPosten präglas av ett rättviseperspektiv. Utskottet delar den uppfattning-\r\nen men anser inte att det finns behov av ett tillkännagivande i det avse-\r\nendet. Utskottet anför i sitt ställningstagande att Posten har skyldighet att\r\ntillhandahålla postservice fem dagar i veckan i hela landet.\r\nVidare konstaterar utskottet att utvecklingen på postområdet måste\r\nutvärderas och följas upp. Förändringsarbetet måste göras på ett socialt\r\nansvarsfullt sätt. Det finns en rad verktyg för detta, inte minst Posten\r\nFuturum.\r\nFru talman! 730 av de 1 150 övertaliga har på detta sätt funnit en lös-\r\nning på sin situation.\r\nSlutligen anför utskottet att det är en självklarhet att tillgängligheten\r\nför de funktionshindrade ska vara god. Det sätt på vilket Posten hittills\r\nhanterat denna fråga förtjänar viss kritik. Men det innebär inte att det för\r\nden skull behövs ett tillkännagivande. Med detta yrkar jag avslag på\r\nreservationerna i den delen.</pre><pre>Anf.  98  CARL-AXEL ROSLUND (m) replik:\r\nFru talman! Börje Vestlund framställer Bromma som att det skulle\r\nvara någonting unikt att en storstad har en cityflygplats. Så är det inte\r\nalls, utan detta är ju en trend över hela världen. Jag kan upplysa Börje\r\nVestlund om att man rejält rustar upp Tempelhof därför att man har insett\r\nvärdet av att den ligger så centralt. I Londons city har man inne i de\r\ngamla hamndockorna byggt en central flygplats, alltså mitt i jättestaden\r\nLondon. Så här gör man runtom i världen.\r\nDet är faktiskt en oerhörd fördel att ha en citynära flygplats. Har man\r\nen gång avhänt sig ett markområde går det aldrig någonsin att återskapa.\r\nBörje Vestlund får inte blunda för det faktum att flyget genomgår en\r\nfantastisk utveckling. Det kommer nya lättare flygplan som är tystare,\r\nmiljövänligare och säkrare.\r\nMin fråga blir därför om Börje Vestlund verkligen är medveten om\r\nhur snabbt det går inom flygets område.</pre><pre>Anf.  99  BÖRJE VESTLUND (s) replik:\r\nFru talman! Jag är mycket väl medveten om hur snabbt det går inom\r\nflygets område.\r\nDet är sant att det finns städer i världen där man bygger ut och till och\r\nmed bygger nya flygplatser i city men det är sällan som de ligger mitt i\r\nen av de mer tätbefolkade delarna av staden.\r\nSett exempelvis till London City flygplats är det få bostäder omkring\r\ndenna, och det är det som är det viktiga i sammanhanget. Sedan finns det\r\nolika uppfattningar om hur mycket London City flygplats används som\r\nman alltid tar till i sådana här debatter. Det finns uppgifter om att det inte\r\ngår speciellt många flygplan därifrån, utan det är i huvudsak fråga om\r\nvad vi skulle kalla för direktörsflyg.</pre><pre>Anf.  100  CARL-AXEL ROSLUND (m) replik:\r\nFru talman! Då kan jag upplysa Börje Vestlund om att jag ett antal\r\ngånger åkt direktörsflyg till London City. Det har till och med varit di-\r\nrektförbindelser mellan Sturup och London City. Jag lovar att jag då var\r\nden ende direktören!\r\nVidare delar jag inte uppfattningen att flygplatsen inte ligger mitt i\r\nLondon. Flygplatsen i London kan inte ligga mer centralt än den gör. Jag\r\ngaranterar att under inflygningsrännorna bor kanske fem gånger fler än\r\nsom bor runt Bromma.\r\nI London, i Tyskland och runtom i världen kan man. Men vi i Sverige\r\nska stänga och stoppa och avhända oss möjligheter.</pre><pre>Anf.  101  BÖRJE VESTLUND (s) replik:\r\nFru talman! Det här kan ju också ha att göra med vilken syn man har\r\npå hur just säkerhetsfrågor, miljöfrågor och bullerfrågor ska hanteras när\r\ndet gäller flygplatser. Kanske har vi högre tankar om detta i vår del av\r\nvärlden - det vet inte jag; jag kan inte jämföra med vad man gör i Lon-\r\ndon.</pre><pre>Anf.  102  ERLING BAGER (fp) replik:\r\nFru talman! Börje Vestlund har engagerat talat för en nedläggning av\r\nBromma flygplats så snart som möjligt. Jag fick nästan den uppfattning-\r\nen. Men det finns också andra som har en annan uppfattning. Det finns ju\r\nen reservation i betänkandet.\r\nI mitt huvudanförande nämnde jag att jag väldigt gärna skulle vilja\r\nhöra statsrådet Messings syn på fortsatt drift på Bromma. Men hon hade\r\ndå lämnat kammaren, så det kom inget besked i dag.\r\nJag är intresserad av att höra vad som är den officiella ståndpunkten\r\nhos Socialdemokraterna och riksdagsgruppen om Brommas framtid. Jag\r\när medveten om att Socialdemokraterna i Stockholm, en stor majoritet,\r\nhar uppfattningen att Bromma ska avvecklas.\r\nJag vill veta det inte minst därför Krister Örnfjäder inte nämnde\r\nBromma när det gäller fortsatt drift. Är den uppfattning som Börje Vest-\r\nlund nu ger till känna den officiella synen för den socialdemokratiska\r\nriksdagsgruppen, eller finns det en annorlunda syn också, eller är det så\r\natt man passar? Är den slutgiltiga ståndpunkten från Socialdemokraterna\r\nden som Börje Vestlund har framfört?</pre><pre>Anf.  103  BÖRJE VESTLUND (s) replik:\r\nFru talman! Det är mitt särskilda yttrande som jag talar för. Den soci-\r\naldemokratiska ståndpunkten i det här sammanhanget står framför allt\r\nKrister Örnfjäder för. Men som svar på frågan kan jag säga att vi har som\r\nde flesta andra partier, såvitt jag känner till, i den här kammaren sagt att\r\nflygkapaciteten i Stockholm ska behandlas av Stockholmsberedningen.\r\nDen skulle egentligen ha varit klar till årsskiftet. Nu blir den försenad på\r\ngrund av att man hade ett ordförandeavhopp. Det är det konkreta svaret\r\npå frågan. Men vad jag svarat för är det jag har skrivit i mitt särskilda\r\nyttrande.</pre><pre>Anf.  104  ERLING BAGER (fp) replik:\r\nFru talman! Då har jag fått klarhet i att Börje Vestlund talar för sitt\r\neget yttrande i betänkandet. Jag får väl vänta på ett vidare besked från\r\nstatsrådet Messing på hur Socialdemokraterna tänker agera framöver.</pre><pre>Anf.  105  BÖRJE VESTLUND (s) replik:\r\nFru talman! Dessvärre får Erling Bager inte någon annan uppgift än\r\nden han har fått av mig. Man avvaktar Stockholmsberedningens behand-\r\nling av frågan.</pre><pre>Anf.  106  ULF SJÖSTEN (m):\r\nFru talman! Underhåll av vägar och nybyggnation av vägar, eller sna-\r\nrare bristen på densamma, berör många svenskar ytterst påtagligt. Det\r\nberör också oss i kammaren, vilket vi hört under dagens debatt. Allvarli-\r\nga olyckor upprör och engagerar.\r\nBilisters beteende är en del av problematiken, men faktum är att vissa\r\nvägar, som riksväg 40 i Sjuhäradsbygden, är farliga i sig. Varje gång man\r\nåker sträckan Borås-Ulricehamn ser man olyckstillbud som vid ogynn-\r\nsamma omständigheter resulterar i allvarliga olyckor.\r\nLånga sträckor med relativt bred väg men utan säkra omkörnings-\r\nmöjligheter leder ofta till farliga omkörningar och olyckstillbud. Situa-\r\ntionen är givetvis inte unik för riksväg 40, den finns på många ställen\r\nruntom i Sverige.\r\nBakom resonemanget om en dålig vägstandard döljer sig mycket. Det\r\nhandlar om ambulansen som vid utryckning förlorar viktiga minuter,\r\nskolbussen som blir inställd, timmerexportören som förlorar en kund på\r\ngrund av att han inte kan möta dagens just in time-krav och personal som\r\navstår från att ta det erbjudna jobbet.\r\nDet handlar också, fru talman, om många personliga tragedier i spå-\r\nren av de många allvarliga olyckorna längs dessa vägar. Näringslivsre-\r\npresentanter och i min del av Sverige Västsvenska industri- och handels-\r\nkammaren har lyft fram just de tillväxthämmande aspekterna som en\r\nföljd av ett undermåligt vägnät.\r\nEtt blomstrande och växande näringsliv behövs faktiskt för att statens\r\nfinanser ska må bra och för att Sverige ska ta välbehövliga kliv uppåt i\r\nden internationella välståndsligan. Dåliga vägar skapar stora svårigheter\r\nför företagens transporter men också problem med företagens kompe-\r\ntensförsörjning.\r\nFru talman! Sammantaget borde de större trafikstråken, såsom den\r\nfelande länken av riksväg 40, vara högt prioriterade även på nationell\r\nnivå.\r\nEfter lång väntan - inte minst för oss som då var kommunpolitiker i\r\nledande ställning - presenterade Socialdemokraterna en inriktningspro-\r\nposition för infrastrukturinvesteringar som hade förhandlats fram till-\r\nsammans med samarbetspartierna Vänsterpartiet och Miljöpartiet. I den\r\nsades det att man bland annat ville satsa på det mindre vägnätet. Det var\r\nsäkert många som tyckte att det var hög tid för just dessa satsningar,\r\neftersom delar av det mindre vägnätet inte är farbart under delar av året.\r\nMånga av de projekt som det nu ska satsas på har funnits med i den tidi-\r\ngare vägplanen. Många av dem har inte varit i närheten av ett första\r\nspadtag.\r\nDet är inte svårt att konstatera att Socialdemokraterna har misslyckats\r\nmed att bibehålla och utveckla det svenska vägnätet. Fru talman! Jag\r\nåtergår till riksväg 40 som av Vägverket pekades ut som ett av de bästa,\r\nkanske det bästa, objekten för alternativfinansiering enligt PPP-modellen,\r\npublic private partnership. Något positivt besked i den frågan har dock\r\ninte gått att få från den socialdemokratiska regeringen.\r\nModeraterna har sagt att PPP bör prövas på ett antal projekt. Mode-\r\nraterna har också lyft fram infrastrukturutbyggnaden, inte minst avseende\r\nvägar, som oerhört viktig för tillväxt och utveckling i Sverige. I stället\r\nhar det blivit så, fru talman, att kommuner i Västsverige lånar upp pengar\r\nför nationella väginvesteringar och Västra Götalandsregionen betalar\r\nräntan för dessa lån. Förfarandet innebär givetvis en övervältring av\r\nansvaret på kommunerna. Kommunerna är så pressade av den rådande\r\nsituationen med dåliga vägar, pressade av trafiksäkerhetsskäl och av\r\ntillväxt- och utvecklingsskäl, att de mer eller mindre tvingas att ta över\r\nett ansvar som egentligen inte är deras. Detta innebär att vi nu har fått en\r\nvariant av PPP-modellen som innebär public public partnership.\r\nFru talman! Det fanns förhoppningar inför den socialdemokratiska\r\ninfrastrukturpropositionen, förhoppningar från kommuner, organisationer\r\noch företag men framför allt från enskilda människor som lever med våra\r\nvägars tillkortakommanden i vardagen. Dessa förhoppningar grusades\r\ndock snabbt när det visade sig att väldigt lite av det som borde göras just\r\nnu, eller borde ha varit gjort för länge sedan, inte ryms i de planer som\r\nsträcker sig mer än ett decennium in i framtiden.</pre><pre>Anf.  107  KARIN SVENSSON SMITH (v) replik:\r\nFru talman! Jag försökte hålla mig men jag kan inte låta bli att ta upp\r\ndiskussionen om vilka vägsatsningar som är värdefulla för utveckling\r\noch tillväxt i framtiden. När det gäller de krav som samlades in inför\r\ninfrastrukturpropositionsskrivandet fanns en mycket tydlig trend i alla\r\ndelar av Sverige. Det var att man i första hand skulle bevara och se till att\r\ndet vägnät man hade var i ett erforderligt skick. Det var också det bud-\r\nskap som Svenskt Näringsliv meddelade oss i trafikutskottet när vi träf-\r\nfade dess representanter förra veckan.\r\nHär skulle jag vilja hävda att det finns nya möjligheter, att situationen\r\ninte alls är så dyster som talaren vill göra gällande. Det jag syftar på är de\r\nkartellavslöjanden som tidigare nämnts i debatten i dag. Kartellavslöjan-\r\ndena gjorde att Vägverkets upphandling av entreprenörer på både under-\r\nhåll och investeringar ledde till en kostnadsnedsättning. De nya avtalen\r\när i snitt 8 % billigare än de som gjordes upp innan kartellavslöjandena.\r\nInfrastrukturpropositionen är faktiskt beräknad på de överpriser som\r\nrådde innan kartellavslöjanden. Så det finns större möjligheter för den\r\nanslagsberedning som riksdagen har beslutat om att inom ramen för\r\nnuvarande budget ha en högre ambitionsnivå, om man så vill, för under-\r\nhållet och de saker som behöver göras på vägarna.\r\nMen det finns också möjlighet att använda överskottet på ett annat\r\nsätt. Vi lär så småningom få ta ställning till hur vi ska klara av SJ:s un-\r\nderskott. Som ett litet tips från vår sida är det här kanske ett bra sätt att\r\nklara av detta, men det kan vi diskutera vidare i den här kammaren.</pre><pre>Anf.  108  ULF SJÖSTEN (m) replik:\r\nFru talman! Karin Svensson Smith talar om överskottet precis som\r\nom det skulle vara konstaterat. Jag har inte tagit del av några konstatera-\r\nde överskott i anledning av några omräkningar.\r\nMan kan konstatera, när det gäller just den väg som jag har talat spe-\r\nciellt om i dagens debatt, alltså riksväg 40, att där fanns det ett beslut av\r\nen tidigare borgerlig regering om att vägen skulle byggas ut. Enligt Väg-\r\nverkets planering kommer den här vägen att byggas 17 kilometer från\r\nBorås och sluta mittemellan Borås och Ulricehamn, någonstans mitt i\r\nskogen, enligt den plan som är gjord fram till år 2014. Det är inte accep-\r\ntabelt.</pre><pre>Anf.  109  KARIN SVENSSON SMITH (v) replik:\r\nFru talman! De uppgifter som jag syftade på var att kartellens syfte\r\nvar att man skulle gå ihop och höja priset för att kunna ta ut mer än vad\r\nman skulle ha gjort om man hade haft en ärlig och fri konkurrens. Efter\r\nsenare kartellavslöjanden har man inte på samma sätt kunnat ta överbe-\r\ntalning för sina tjänster. Vägverket självt har i sina uppgifter till bland\r\nannat riksdagens utredningstjänst meddelat att de nya avtalen efter kar-\r\ntellavslöjandena är i snitt 8 % billigare. Det får rätt stora konsekvenser\r\nför möjligheterna till omfördelning inom utgiftsområde 22.\r\nSedan är det självklart att vi bör beakta samtliga trafikpolitiska mål\r\nnär vi funderar på vad pengarna klokt ska användas till. När det gäller\r\nriksväg 40 är det viktigt att tillförsäkra sig att den blir säkrare för dem\r\nsom färdas på den men att det sker på ett rationellt sätt. Nu har Vägverket\r\nredovisat för oss i trafikutskottet att uppsättning av vajrar ger samma\r\ngoda trafiksäkerhetseffekt men till i genomsnitt en tjugondel av kostna-\r\nden för ett motorvägsbygge.</pre><pre>Anf.  110  ULF SJÖSTEN (m) replik:\r\nFru talman! Trafiksäkerhetsskäl är en del av problematiken. Det är\r\nden tragiska yttersta konsekvensen av dåliga vägar. Men vi har också\r\ntillväxt- och utvecklingsproblematiken, som är oerhört viktig för oss i\r\nSjuhäradsbygden och för väldigt många andra runtom i Sverige.\r\nNyföretagandet i Sjuhäradsbygden har minskat med 11 % de senaste\r\ntre åren - 11 % i en bygd som av tradition är oerhört stark när det gäller\r\natt starta nya företag. En del i detta är bristande vägtransporter, dålig\r\nvägstandard.</pre><pre>Anf.  111  VIVIANN GERDIN (c):\r\nFru talman och åhörare! Jag som centerpartist vill understryka lite\r\ngrann rörande framför allt vägarna.\r\nFör att det ska vara livskraft i hela landet krävs det väl fungerande\r\noch hållbara kommunikationer. Infrastrukturen är av mycket stor bety-\r\ndelse för regionernas möjlighet till utveckling. Därför kräver Centerparti-\r\net ökade medel till drift och underhåll. Det gör vi för att kunna ta igen det\r\neftersatta underhållet och garantera en underhållsnivå som inte tillåter\r\nnya eftersläpningar att uppstå. Vi har också vid ett flertal tillfällen angivit\r\natt lägsta acceptabla vägstandard inte får understiga en viss skamgräns\r\noch att vi inom Centerpartiet kommer att fortsätta att verka för att till-\r\nräckliga medel avsätts för att garantera driften och underhållet.\r\nI Värmland ligger tjälskotten som öppna sår på vägarna, och nästan\r\nåret runt blöder våra vägar. Underhållet är långtifrån vad det borde vara.\r\nDärför märks tjälskotten mer och mer och med tätare intervaller. Då\r\nväxer också missnöjet bland värmlänningarna.\r\nVägar är ju till för att åka på, och det tycker vi är en självklarhet. Det\r\när inte alltid så. Det är snarare så att vägarna har blivit någonting att\r\nstudsa fram på, vilket är verkligheten för många boende utanför de större\r\ncentralorterna. Vägstandarden har därmed kommit att bli inte bara en\r\ntrafiksäkerhetsfråga utan också en folkhälsofråga. Hur länge och hur ofta\r\nkan vi köra på vägar som skadats och inte underhållits innan kroppen\r\nsäger ifrån? Dålig ytbeläggning, hastiga inbromsningar som följd av\r\ngupp, gropar och andra skador ger upphov till helkroppsvibrationer hos\r\nförarna. Det kan i dag konstateras en ökning av andelen förare med rygg-\r\nbesvär. Hur stor är egentligen andelen av statens samlade kostnader för\r\nohälsan om man knyter den enbart till de yrkeschaufförer som finns på\r\nvägar, och det dagligen?\r\nI Värmland är det inte bara trafikanterna som halkar ned i diket. Även\r\nvägbanan har på sina håll rasat ned i både vänster- och högerdiken. Kon-\r\nsekvenserna av dessa vägras, ibland beroende på skyfall, blir att de tar\r\nutrymme från de planerade vägförbättringarna som därmed skjuts på\r\nframtiden. Och ju fler vägras, desto mer planerade åtgärder skjuts på\r\nframtiden, därför att när man inte erhåller en full kompensation är det\r\nobönhörligen så att vi kontinuerligt halkar efter.\r\nEftersläpningen av vägarnas underhåll och den otillräckliga me-\r\ndelstilldelningen till länet de senaste åren har föranlett oss att bilda en\r\nlobbyorganisation, där näringslivsföreträdare, myndighetsrepresentanter\r\noch även beslutsfattare finns med för att samla alla goda krafter och\r\njobba för en ökad tilldelning inför de kommande åren. Vi har jobbat i den\r\nhär organisationen, och även jag har ingått i den, men hittills har det inte\r\nblivit vad vi hoppats på.\r\nÄndå blir Värmlands geografiska läge med närhet till Osloregionen\r\nallt viktigare, inte bara för oss i Värmland utan för hela Sverige. En för-\r\nväntad ökad rörlighet på arbetsmarknaden förutsätter goda pendlings-\r\nmöjligheter i både västlig och ostlig riktning men också i nordlig och\r\nsydlig riktning.\r\nVärmland är också en stor port mot Norge. Enbart E 18 har 25 % av\r\nall tung trafik mot Norge. Vi ser en trafikökning som har varit 15-20 %\r\nårligen, och någon avmattning kan vi inte skönja. Väg 45 har också blivit\r\nen otroligt viktig förbindelse med Västsverige, inte bara för person- utan\r\näven till viss del för godstrafik men också, framför allt, för besöksnäring-\r\nen.\r\nSom centerpartist är jag väldigt angelägen om att vi ska jobba med\r\nmånga olika frågor och många olika områden för att utjämna de regio-\r\nnala och sociala klyftorna i vårt land. Ett led i det arbetet är just det som\r\nvi behandlar nu, och det är kommunikationer och framför allt ökade\r\nanslag till vägförbättringar.\r\nSkogsindustrin är viktig för hela landet, och den är viktig för oss i\r\nVärmland. Den är mycket beroende av framkomlighet året runt för att en\r\njämn virkesförsörjning till industrin ska kunna hållas. Vägstandarden är\r\nockså, som jag sade tidigare, viktig som arbetsmiljöfråga. Men den är\r\nockså viktig för småföretagen, för viljan att etablera sig och också för hur\r\nvi beter oss på våra vägar. Vägstandarden avgör körhastigheter, slitage\r\npå fordon, säkerheten på vägarna. Och, återigen, arbetsmiljön för alla\r\nförare är inte att förglömma.\r\nÖver allt det här ligger också en stor och viktig kostnadsaspekt. Ute-\r\nblivna investeringar påverkar lönsamheten för alla de företag som nyttjar\r\nvägen på grund av att transporter ökar i tid. Detta är alltså en fördyrande\r\nomständighet, likaväl som slitage på fordon och ökade reparationer med-\r\nför sämre lönsamhet.\r\nJag vill också ta upp lite grann om enskilda vägar. Det är några som\r\nhar varit inne på det tidigare.\r\nJag tycker också att det här är en otroligt viktig landsbygdsfråga. Att\r\nlägga fler åtaganden på kommuner och enskilda gör det än svårare för\r\nmänniskor i framtiden att kunna klara ett normalt underhåll. Vi vet ju\r\nockså att enskilda vägar börjar och slutar där någon bor eller vid något\r\nfritidsområde.\r\nMen oavsett var vi bor i landet vill vi ju alla bidra till vår gemen-\r\nsamma välfärd. Vi vet att stad och land har skilda förutsättningar - men\r\nockså gemensamma intressen. Därför krävs det att de här grundläggande\r\ninsatserna görs i hela landet för att även skogsregionerna ska kunna växa.\r\nDärför är det också otroligt viktigt att kriterierna vid tilldelningen av\r\nväganslagen inte ska domineras av enbart befolkningsunderlaget. Hänsyn\r\nska också tas till andra faktorer, till exempel för oss i Värmland, där\r\nskogsindustrin betyder oerhört mycket, liksom småskalig företagsamhet\r\nmen också besöksnäringen, för att vi ska kunna ha en jämn utveckling\r\nlikaväl som andra regioner. Därför är det min förhoppning att anslagen\r\ntill vägarna kommer att öka. Jag vill därmed avsluta med att instämma i\r\nCenterpartiets reservationer.</pre><pre>Anf.  112  LEIF BJÖRNLOD (mp):\r\nFru talman! Jag lovar att vara finpratig när en är bland tocket folk. Så\r\njag ska övergå till att tala rikssvenska.\r\nJag tänker också prata lite grann om tjälskadade vägar. Jag kommer\r\natt anknyta till det Vivann Gerdin sade, nämligen att det påverkar vår\r\nhälsa. Jag tänker som hypotes lägga fram att icke tjälskyddade vägar\r\nskapar dålig nattsömn och kan ge upphov till fler sjukskrivningar.\r\nDet är ju onekligen på det viset att vi har utsatts för någonting som vi\r\nkallar för klimatförändring. Den här klimatförändringen har gjort att vi\r\nhar fått en ökad nederbörd. Vi har dessutom fått en underlig periodise-\r\nring av temperaturerna. De senaste åren har vi faktiskt inte upplevt den\r\nsedvanliga tjälskottsperioden utan vi har fått uppleva flera stycken.\r\nDet betyder att virkestransporterna har minskat i intensitet. Det är\r\nnämligen så att våra sågindustrier behöver lägga upp ett buffertlager.\r\nUnder den period då det normalt var tjälskadade vägar skulle man ha\r\nbuffrat upp så mycket timmer att man kunde fortsätta såga.\r\nSedan har vi ytterligare ett annat problem som snuddar vid hälsan.\r\nDet är det att de här timmertransporterna inte får gå genom samhället\r\nriktigt hur som helst. Mellan kl 22.00 och 07.00 tillåts inga timmerbilar i\r\ndet lilla samhälle som jag känner till närmast. Om vi nu har flera tjäl-\r\nskottsperioder måste man, de perioder då man har möjlighet att köra,\r\nansöka om dispenser för att kunna köra treskift och även på natten. Då\r\nkommer jag fram till att timmerbilarna alltså kommer att rulla under den\r\ntiden. De kommer att störa människor, som då kommer att få en sämre\r\nnattsömn. Förmodligen kan de riskera att bli sjuka av denna bristande\r\nnattsömn. På det sättet ökar antalet sjukskrivningar på grund av tjälska-\r\ndor. Jag tycker att det är en anknytning som kanske ligger mer på det\r\nhumoristiska planet än på det reella, men för de människor som bor intill\r\nindustrin där lastbilarna dundrar igenom klockan två på natten - för dem\r\när det synnerligen påtagligt.\r\nHur blir det så här? Vi borde få möjlighet att se till att våra enskilda\r\nvägar fungerar som de gör just nu, när vi har en period som är alldeles\r\noöverträffad. Nu finns det möjligheter att köra ut ur skogen. Nu kan\r\ntimmerbilarna rulla med fulla lass och nu fungerar det alldeles utmärkt.\r\nMen hur kommer det att se ut strax efter jul? Det vet vi inte.\r\nVi vet däremot att med mer pengar till dessa små enskilda vägar, för\r\natt tjälsäkra dem genom att se till att vattnet leds ut ordentligt, har vi\r\nmöjligheter att mer kontinuerligt kunna fortsätta arbeta med våra indu-\r\nstrier. Det var lite grann om tjälsäkringen.\r\nSedan hade jag också lite att säga om enskilda vägar. Det är närmast\r\nen fråga till utskottets ordförande. Jag sitter inte själv i utskottet men jag\r\nkan ställa en fråga. Det finns, som vi har lärt oss, ca 28 000 mil enskilda\r\nvägar. Av dem får 7 500 statsbidrag. Det betyder att en hel del vägar inte\r\nfår statsbidrag. Då får man betala själv. I en del fall får man kommunala\r\nbidrag, men kommunerna bestämmer detta själva och det finns väldigt\r\nmånga som inte ens får det.\r\nDå ställer jag mig en fråga. Det står i utskottets betänkande att man\r\nska vara rättvis i fördelningen av detta. Jag tycker inte att det känns\r\nrättvist. Först betalar jag kommunalskatten så att de som bor inne i tätor-\r\nten ska kunna ha vägbelysning. De ska kunna ha en bra snöröjning och\r\nde ska kunna ha gatuhållning. När jag sedan kommer hem till mig får jag\r\nbetala till vägföreningen för att vi ska ha möjlighet att hålla den relativt\r\nallmänna vägen öppen, där vi får ett litet bidrag. Sedan ska jag ta mig\r\nhem till mig. Då är jag tvungen att betala gruslassen själv. Jag får betala\r\ntill belysningsföreningen, som försöker hålla lite lampor glödande därute\r\ni skogen. Sedan är jag dessutom vara tvungen att hålla mig med traktor\r\noch schaktblad för att kunna ta mig fram när snön kommer.\r\nJag tycker att det vore en rättvisesak - kanske inte att begära mer\r\npengar till mig, men det vore rättvist om man tog lite pengar av de män-\r\nniskor som bor inne i tätorterna så att de fick vara med och betala på sina\r\ngator. Jag tycker att det känns lite orättvist att jag får betala två gånger\r\nför detta.\r\nFru talman! Jag har inget yrkande, utan jag har bara dragit mitt strå\r\ntill stacken och tackar därmed för mig.</pre><pre>Anf.  113  BÖRJE VESTLUND (s) replik:\r\nFru talman! Det där var en salva som framför allt riktar sig till oss\r\nsom bor i tätort, skulle jag vilja säga. Man kan säga att problemen natur-\r\nligtvis är olika. Man kan naturligtvis lägga in en rättviseaspekt i det hela.\r\nMen det viktigaste, tycker jag, det viktigaste utifrån den politik som vi\r\nsocialdemokrater driver i bland annat trafikutskottet, är att man har en\r\npolitik som gäller för hela landet. Det finns olika behov i olika delar av\r\nlandet.\r\nDå skulle jag vilja säga något angående detta ganska oreserverade sätt\r\natt säga att det är så bra och fungerar så bra i tätorten. Då kunde Leif\r\nBjörnlod ha varit här vid den här tiden förra året - fast ett par veckor\r\nsenare. Då hade han sett hur det är att ha ett elände även i tätort. Jag\r\ntycker att vi borde hålla oss för goda i den här kammaren för det sättet att\r\nargumentera.</pre><pre>Anf.  114  LEIF BJÖRNLOD (mp) replik:\r\nFru talman! Jag sade inte att det lär vara så rasande bra. Jag har också\r\nstått och väntat på tunnelbanan och halkat på isiga trottoarer. Det är inte\r\nså farligt i alla fall, tycker jag. Men det är inte det jag säger. Jag pratade\r\nom den ekonomiska fördelningen, att tätortens väg- och gatuunderhåll\r\nbetalas med skattemedel medan många av oss på landsbygden får betala\r\ndels skatten, dels en gång till när vi kommer hem.</pre><pre>Anf.  115  BÖRJE VESTLUND (s) replik:\r\nFru talman! I så fall kan man ju jämföra de inkomster som kommer\r\nfrån vägtrafiken i Stockholms län i förhållande till övriga landet. Vi får\r\ntillbaka en mycket mindre del än vad de allra flesta andra regioner i Sve-\r\nrige får.</pre><pre>Anf.  116  LEIF BJÖRNLOD (mp) replik:\r\nFru talman! Och vi vore väldigt tacksamma om vi kunde få behålla en\r\ndel av de råvarupengar som vi levererar in till storstäderna så att de ska\r\nkunna tjäna sina pengar.</pre><pre>Anf.  117  MONA JÖNSSON (mp):\r\nFru talman! Varför behövs ett obligatoriskt fritidsbåtsregister? Jo, för\r\natt vi med ett sådant kan öka sjösäkerheten och lättare identifiera stöld-\r\ngods, miljöförorenare och ekonomiskt fiffel. Med en tydlig och enkel\r\nsiffer- och bokstavsmarkering på större fritidsbåtar underlättar man för\r\nsjöpolisen, sjöräddningen, kustbevakningen, de hamnansvariga och alla\r\noss andra som vistas på eller vid havet. Det gäller inte minst också fauna\r\noch flora. Denna fråga har verkligen dragits i långbänk här i riksdagen.\r\nMiljöpartiet har motionerat i frågan ända sedan 1995.\r\nDet fanns ett obligatoriskt båtregister i slutet på 1980-talet som fun-\r\ngerade utmärkt. Registret försvann 1992, och sedan har vi inte kunnat\r\nåterupprätta det av en mängd underliga skäl. Vid 1998 års budgetpropo-\r\nsition fanns ett socialdemokratiskt kongressbeslut om att inrätta ett obli-\r\ngatoriskt fritidsbåtsregister. Det gjorde att det då också fanns en tydlig\r\nmajoritet för ett sådant register här i riksdagen. I regeringens budgetpro-\r\nposition skrev man att man skulle komma tillbaka med ett förslag om\r\nregistrering av fritidsbåtar. Med det lät vi oss nöja och yrkade inte på\r\nnågon reservation. Men det kom inget förslag.\r\nÅret efter - vid behandlingen av budgetpropositionen hösten 1999 -\r\nsade man: Jo, nu kommer vi med ett sådant register. Man sade att man\r\nnog också skulle ha med en obligatorisk ansvarsförsäkring för ägare av\r\nfritidsbåtar. Det hände återigen ingenting. I budgetpropositionen år 2000\r\nsade man att man fortsatte dialogen med försäkringsbranschen, vilken\r\ninleddes 1999, och att man var stärkt i sin uppfattning att ett allmänt\r\nfritidsbåtsregister skulle bygga på en frivillig registrering. Det hände\r\nfortfarande ingenting.\r\nI årets betänkande säger utskottet att regeringen nu är beredd att full-\r\nfölja den tidigare aviserade utredningen om ett allmänt register för fri-\r\ntidsbåtar och hur det bör vara utformat. Man säger vidare att regeringen\r\nunder hösten 2002 kommer att ge en särskild utredare uppdraget. Reger-\r\ningen kvarstår dock vid sin uppfattning att ett sådant register bör bygga\r\nvidare på ett frivilligt register och att utredaren ska se närmare på förut-\r\nsättningarna för en obligatorisk ansvarsförsäkring för ägare av fritidsbå-\r\ntar. Utredningen ska ta 18 månader.\r\nJag anser att det är mycket märkligt när man säger att registret inte\r\nska vara obligatoriskt, då man vill ha en obligatorisk ansvarsförsäkring.\r\nJämförelse kan göras med husvagnar och bilsläp. De har registrerings-\r\nskyltar, och där finns det en obligatorisk trafikförsäkring. I det nuvarande\r\nfrivilliga registret, som administreras av Stöldskyddsföreningen, är bara\r\nhälften av båtägarna med, och det talar ytterligare för att det skulle vara\r\nen obligatorisk registrering.\r\nSom jag ser det dras ärendet nu ytterligare i långbänk. Man kan undra\r\nvarför det ska ta hela 18 månader att utreda ett register som tidigare fun-\r\nnits och som fungerat, och man har åtminstone sedan 1999 haft samtal\r\nmed försäkringsbranschen. Dessutom är hösten slut nu, och jag har ännu\r\ninte hört talas om att den aviserade utredningen har startat. Jag kan ju\r\nförstås ha missat det.\r\nJag yrkar bifall till reservation 10.</pre><pre>Anf.  118  KRISTER ÖRNFJÄDER (s) replik:\r\nFru talman! Jag har begärt ordet ännu en gång för att jag tyckte att det\r\nvar på sin plats att lämna ett svar till Erling Bager, som när jag var uppe i\r\ntalarstolen inte hade förmågan att ställa frågan till mig om den socialde-\r\nmokratiska ståndpunkten när det gäller Bromma flygplats. I stället vände\r\nhan sig till Börje Vestlund, som framförde en personlig synpunkt. Jag\r\ntycker i och för sig att det är ett mycket märkligt förfarande, men det\r\nhandlar nog mer om att ta politiska poänger än om att försöka få ett klar-\r\ngörande i själva sakfrågan.\r\nOm Erling Bager är intresserad av att få reda på vad Socialdemokra-\r\nterna har för officiell ståndpunkt kan han läsa om den på s. 86 i det be-\r\ntänkande som Erling Bager har varit med och tagit fram. Det kan alltså\r\ninte vara motivet. Än en gång handlar det om att ta politiska poänger.\r\nFör protokollets skull och för att tydliggöra vad Socialdemokraterna\r\nhar för ståndpunkt i frågan vill jag säga följande: Vi sätter Stockholms -\r\nlandets huvudstads - behov av bra flygförbindelser i främsta rummet.\r\nDet tycker vi är det viktigaste. Vi ser Brommaproblematiken i det skenet.\r\nDet innebär inte att vi har tagit ställning till om Bromma slutgiltigt ska\r\nfinnas kvar eller inte, men vi vill att den frågan ska lösas. Sedan anser vi\r\natt Stockholm naturligtvis har goda skäl att ha synpunkter på vilken trafik\r\ntill och från Stockholm som ska bedrivas. Det är inte enbart de synpunk-\r\nterna som kommer att vara gällande i det här sammanhanget, men Stock-\r\nholm har naturligtvis rätt och möjlighet att tycka till om detta. Så är det\r\nmed alla flygplatser - kommunerna har möjligheter att tala om vilken\r\nsorts trafik man vill bedriva och hur den ska ske.\r\nMed detta som bakgrund vill jag till Erling Bager lämna beskedet att\r\nvi först och främst vill att Stockholm som landets huvudstad ska tillför-\r\nsäkras goda flygförbindelser.</pre><pre>Anf.  119  ERLING BAGER (fp) replik:\r\nFru talman! Jag vill tacka Krister Örnfjäder för svaret, som ger klar-\r\nhet om var Socialdemokraterna står någonstans.\r\nAnledningen till min fråga var att jag tycker att det som står på s. 86-\r\n87 i betänkandet skapar en viss öppenhet över hur Socialdemokraterna\r\nställer sig till fortsatt drift på Bromma. Bakom majoritetstexten står dess-\r\nutom även Miljöpartiet, som i kammaren har redovisat en väldigt negativ\r\nsyn på fortsatt drift av Bromma flygplats. Därför ville jag ställa en fråga.\r\nBörje Vestlund är ju suppleant i trafikutskottet. Med tanke på hans\r\nbrandtal för att stoppa driften på Bromma tyckte jag att det var befogat\r\natt ta upp frågan. Nu kom det ett svar. Nu vet jag att det var sin egen,\r\npersonliga åsikt Börje Vestlund framförde. Krister Örnfjäder har talat om\r\nhur Socialdemokraterna och han ser på det hela.</pre><pre>Anf.  120  KRISTER ÖRNFJÄDER (s) replik:\r\nFru talman! Vad Börje Vestlund gjorde var att han framförde sin per-\r\nsonliga åsikt. Det visste Erling Bager mycket väl. Det var just en person-\r\nlig åsikt.\r\nVi försöker se till de samlade intressena, och det är inte speciellt\r\nkonstigt. Det innebär att man måste ta både lokal och regional hänsyn när\r\nman ska lösa olika problem. Så gör vi med alla trafikfrågor. Det är heller\r\ninte speciellt för just den här frågan.\r\nHuruvida Bromma kommer att finnas kvar i slutändan är något som\r\nvi ska avgöra vid en senare tidpunkt. Då ska inte minst Stockholmsbe-\r\nredningen ha möjlighet att tycka till. Vi ska naturligtvis ta till oss alla\r\nsynpunkter och alla råd som vi kan få för att lösa detta. Utan tvivel finns\r\ndet många i Stockholm som upplever Bromma som ett problem, och man\r\nvill från Stockholms horisont gärna använda sig av detta markområde för\r\natt helt enkelt bygga bostäder på. Det är heller inte speciellt konstigt.\r\nJag hörde tidigare - och det kan väl vara bra att kammaren får reda på\r\ndet - att någon åberopade att vi hade ett speciellt sätt att se på detta. Så\r\ntalade man om att man skulle bygga ut Tempelhof i Berlin. Nu hör det\r\ntill saken att det i Berlin finns tre centrala flygplatser. När man pratar om\r\natt bygga ut en av dem handlar det samtidigt om att lägga ned två av dem\r\nför att i stället bygga bostäder.</pre><pre>Anf.  121  ERLING BAGER (fp) replik:\r\nFru talman! Jag tackar Krister Örnfjäder. Jag tycker att jag har fått\r\nviss klarhet i hur Socialdemokraterna framöver kan tänkas se på Brom-\r\nma. Det finns kanske en viss öppenhet för fortsatt drift. Jag tolkar det så.\r\nJag tackar så mycket, Krister Örnfjäder, för att jag har fått detta klar-\r\nläggande svar. Jag kommer väl att fortsätta med att fråga statsrådet Mes-\r\nsing om hennes syn när tillfälle ges.</pre><pre>Överläggningen var härmed avslutad.\r\n(Beslut skulle fattas den 18 december.)</pre><pre>6 § Rättsväsendet</pre><pre>Föredrogs\r\nJustitieutskottets betänkande 2002/03:JuU1\r\nUtgiftsområde 4 Rättsväsendet (prop. 2002/03:1 delvis).</pre><pre>Anf.  122  JOHAN PEHRSON (fp):\r\nFru talman! Det är kul att vi i justitieutskottet, som består av ganska\r\nmånga nyvalda riksdagsledamöter, nu har vår första riktiga och mycket\r\nviktiga debatt om just rättsväsendet. Jag tycker att det ska bli spännande\r\natt arbeta tillsammans med er alla under de kommande fyra åren.\r\nVi har en utgiftsram för rättsväsendet som är föreslagen av regeringen\r\noch satt till 24 ½ miljard kronor. Justitieutskottets ansvar utgör en snäv\r\noch inte självklar praktisk avgränsning av viktiga rättsvårdande myndig-\r\nheter. Flera omfattas inte av vårt arbete. Dit kan räknas skattemyndighe-\r\nterna, Tullverket och PRV, för att nämna några. Vi är satta att leverera\r\nförutsättningar för rättsstatens fundament. Det handlar om rättssäkerhe-\r\nten - att vi som medborgare ska vara skyddade mot övergrepp från sta-\r\nten. Det handlar om rättslikheten - att man inte ska bli diskriminerad på\r\nnågot sätt när staten utövar sin makt. Det handlar om rättstryggheten - att\r\nvi som medborgare ska vara skyddade mot våld. Det handlar om rättstill-\r\ngängligheten - att rätten ska vara öppen och tillgänglig för alla medbor-\r\ngare att söka när man anser sig ha blivit kränkt eller orättvist behandlad\r\neller när ett avtal har brutits.\r\nBetänkandet vilar i allt väsentligt på den socialdemokratiska ledning-\r\nens och Justitiedepartementets syn, på vad de har valt att lyfta fram,\r\nbeskriva och kommentera. Detta har följts upp av majoriteten i utskottet,\r\noch det är väl inte så konstigt.\r\nFolkpartiet liberalerna och andra partier i opposition till detta val av\r\nproblemformulering är i flera delar starkt kritiska till vad som redovisas\r\nmen framför allt till hur verkligheten beskrivs. Med den breda enighet\r\nsom finns om de rättsvårdande myndigheternas centrala uppgifter består\r\nFolkpartiet liberalernas roll i detta parlamentariska arbete i att kritiskt\r\ngranska mål men också kritisera och analysera resultatet av verksamhe-\r\nten. Risken blir att den debatt vi har i dag kommer att präglas av att jag\r\nbetraktar glaset som halvtomt snarare än till hälften fyllt, såsom jag för-\r\nstår att majoritetens företrädare kommer att göra. Det handlar således inte\r\nom att jag är negativ utan bara om att jag försöker ta mitt granskande\r\nansvar som parlamentariker på allvar.\r\nDet sätt på vilket vi behandlar budgeten på rättsområdet är rätt filoso-\r\nfiskt, tycker jag. På andra områden som vi debatterar här i kammaren\r\nskjuter kostnaderna lätt i höjden. Man accepterar att de överskrids när det\r\ngäller till exempel sjukskrivningar och arbetslöshet. Där är det verklig-\r\nheten som tvingar oss att styra hur mycket pengar vi lägger till. Så är det\r\ninte, finner jag, när det gäller justitieutskottets område. Visst finns det ett\r\nantal brott som begås och människor som far illa, men vi levererar inte\r\npengar efter hur den verkligheten ser ut utan snarare efter vad majoriteten\r\ntycker är rimligt att lägga. Detta är värt att ha med sig när vi har den här\r\ndebatten.\r\nMan kan konstatera att budgeten är ganska snålt tilltagen. Det gläder\r\nmig att till och med majoriteten i sin text finner att det är väl låga anslag\r\noch att vi nu måste följa denna utveckling mycket noga. Denna realism,\r\nsom en majoritet i utskottet delar, finns också på annat håll. Man kan\r\nkonstatera att en person som rikspolischefen, tidigare socialdemokratisk\r\nminister, i dag i sina tal till poliser och till ledningen på Rikspolisstyrel-\r\nsen menar att man inte kan ta ut någonting i förskott då pengarna inte\r\nfinns ännu. Man vet att det som lovas runt kanske hålls tunt.\r\nJag välkomnar de löften vi fått från justitieministern, inte minst i val-\r\nrörelsen men också efteråt, om att det ska ske kraftfulla satsningar på\r\nrättsväsendet. Jag gör dock som rikspolischefen: Jag tar ingenting för\r\ngivet, utan jag väntar på att det ska komma.\r\nVi från Folkpartiet liberalerna har lagt fram förslag om mer resurser\r\ntill framför allt polis, domstolar, brottsoffermyndigheter och rättshjälps-\r\nkostnader eftersom vi tror att det är nödvändigt. Vi ser de rättsvårdande\r\nmyndigheternas uppgift i rättsstaten som fundamentala. Det är ingenting\r\nsom vi kan snåla på.\r\nJag ska, fru talman, beröra några områden helt kort. Mer hinner man\r\ninte på ett anförande om 15 minuter. Jag ska börja med polisen.\r\nHär finns det en hel del utmaningar, vill jag påstå. Först och främst\r\ntycker jag att uppklaringsprocenten fortfarande är alarmerande. Det är för\r\ndålig upptäcktsrisk, och det begås på grund av detta alldeles för mycket\r\nbrott. Detta är också någonting som flera myndigheter har kritiserat. Inte\r\nminst poliserna själva är väldigt missnöjda. Det finns kvalitetsundersök-\r\nningar som visar att medborgarnas förtroende för polisen har sjunkit\r\nganska kraftigt. Många betraktar i dag detta att ringa till polisen vid ett\r\nbrott som endast en försäkringsteknisk uppgift för att få ut pengar på en\r\nförsäkring.\r\nJag tycker också att utvecklingen inom polisen delvis kan vara oroan-\r\nde. Jag känner att det finns en eventuellt omfattande konflikt inom poli-\r\nsen. Man är inte nöjd med hur de utvecklingsavtal som slutits mellan\r\nstaten och polisfacket följs upp. Det finns inte resurser att lägga kraft på\r\ndet som ska betyda utveckling, utan man känner snarare att det alldeles\r\nför mycket handlar om avveckling.\r\nUte i landet tycker jag mig dock få en bild av att det börjar se något\r\nbättre ut på vissa håll. Jag var nyligen på besök hos Polismyndigheten i\r\nÖrebro, och där känner man efter åratal av tuffa tider, nedskärningar och\r\nen katastrofalt genomförd närpolisreform nu en viss positivism när det\r\nbörjar trilla in några nya poliser. Det utbildas nämligen trots allt nya\r\npoliser, och de kommer ut i verksamheten. De är i regel hyggligt utbilda-\r\nde och bidrar på ett positivt sätt till att höja kvaliteten i verksamheten.\r\nDäremot kan man se att i till exempel Uppsala och Dalarna är såväl\r\nbristen på ledarskap som stämningen fortfarande katastrofala. Det talas\r\ntill och med om massjukskrivningar en bit in i januari. Även om alla\r\ndementerat detta så jäser det och kokar, och poliserna är rejält upprörda.\r\nJag kan också förstå att så är fallet.\r\nMed detta sagt tycker jag ändå att man ska intressera sig för vad som\r\nhänder långsiktigt inom polisen. Det har pratats en hel del om närpolisen\r\noch hur den utvecklas, den så kallade näpo. Jag tycker att man nu behö-\r\nver titta mer på cepo, centralpolisen. Det finns ju ett gigantiskt centralise-\r\nringsprojekt på gång hos Rikspolisstyrelsen som heter Nationell polis och\r\nsom tar sin utgångspunkt i det faktum att vi har en väldigt obalanserad\r\nstruktur hos polisen. Det finns tre jättestora polismyndigheter, tre pytte-\r\nsmå och 15 lite mittemellan. Att man försöker samordna deras verksam-\r\nhet är självklart bra - IT, utbildning, sjöpolis, trafikpolis, kriminalunder-\r\nrättelsetjänst och så vidare. Det är naturligtvis ologiskt att ha 21 IT-\r\nchefer inom polisen. Det blir en onödig administration.\r\nVi ska dock veta att detta skapar viss oro. Med sammanslagna led-\r\nningscentraler följer nämligen sammanslagna ledningsfunktioner, och det\r\nfinns en betydande rädsla för att kontrollen över brottsbekämpningen\r\nlokalt ska flyttas upp och att kvaliteten därmed skulle minska. Det är\r\nheller inte säkert att stort är bäst när det gäller att bekämpa brott via poli-\r\nsen.\r\nI förlängningen vet vi att det förekommer tankar på att dessa polis-\r\nmyndigheter ska kunna slås ihop till kanske sex, åtta eller tolv myndig-\r\nheter med stora effekter vad gäller politiskt inflytande för polisstyrelser\r\noch lokal förankring för vår polis. Det vore trevligt att höra om justitie-\r\nministern hade några synpunkter på detta förmodade gigantiska centra-\r\nlistiska projekt.\r\nLåt mig sedan, fru talman, gå över till domstolarna, som är ett kärt\r\nämne för oss i kammaren. I morgon sammanträffar den kommitté som\r\nska utvärdera sammanslagningen av domstolarna. En ledamot i denna\r\nutvärderingsgrupp har hoppat av eftersom det känns helt meningslöst att\r\nförsöka bidra till någonting då allt verkar vara upplagt på räls för fort-\r\nsatta sammanslagningar. Så kan nog vara fallet. Den verklighet vi i dag\r\nlever i gör att en hel del domstolar sannolikt behöver läggas samman på\r\ngrund av att tingsrätterna på många områden avlövats viktiga uppgifter\r\nsom har gjort att det inte går att hålla uppe en kritisk massa och en breda-\r\nre verksamhet.\r\nJag vill då varna för att vi inte heller ska få för stora domstolar. Vi ser\r\nju vad som händer i Stockholm. Där är man tvungen att dela upp den\r\nabsolut största domstolen för att den är en ohållbar arbetsplats. Men\r\nsamma signaler kommer från andra domstolar. Jag vet att det förekom-\r\nmer diskussioner om detta i Helsingborg och de försiggår i Örebro. Man\r\nvill inte bli mycket större, därför att en domstol inte kan bli hur stor som\r\nhelst om den ska vara bra.\r\nJag vill fråga justitieministern vad det finns för insikt på Justitiede-\r\npartementet om att domstolar inte bör vara hur stora som helst.\r\nNär man pratar om domstolarna ska man ändå beröra det ganska tuffa\r\nrekryteringsläget. Det är inte lätt att få de bästa av de bästa till våra dom-\r\nstolar. Men det behöver vi. Går man in i en domstol finns det risk att man\r\nser ett löneläge som innebär att de som dömer har de lägsta lönerna och\r\nde som försvarar brottslingarna har de högsta lönerna. Någonstans där-\r\nemellan ligger åklagarna. Detta försöker man lösa med lite kreativa löne-\r\navtal. Men det har ju lett till rena haveriet inom den organiserade\r\ndomarkåren, och domarfackets ledning har tvingats avgå. Vad detta har\r\nför betydelse för kommande regleringsbrev till Domstolsverket skulle jag\r\nockså vilja ha svar på.\r\nDet borde ändå vara angeläget att domarna inte känner att de på något\r\nsätt blir styrda och att deras oberoende kringskärs. Det är vi alla överens\r\nom inte ska vara fallet. Vi resonerar om detta i några reservationer om\r\nDomstolsverkets ställning, som jag tycker är intressant.\r\nOm man sedan går till åklagarsidan kan man konstatera att det är väl-\r\ndigt tufft också här. Arbetsmiljösituationen är allvarlig. En femtedel av\r\nalla åklagare har utsatts för hot eller fått våld emot sig. Vi vet att arbets-\r\nbelastningen riskerar att bli en flaskhals eller orsaka att man tvingas göra\r\navkall på kvaliteten. Andelen misstänkta personer som lagförs har mins-\r\nkat. Det har flera förklaringar, men en viktig som åklagarna själva pekar\r\npå är att utredningsresurserna hos polisen är för små, att det blir dålig\r\nkvalitet och att åklagarna själva får utföra uppgifter, om det ens blir någ-\r\nra uppgifter gjorda, för att man ska få några brott lagförda.\r\nNär man pratar om åklageriet kan man inte heller komma runt det\r\nfaktum att det är en lite knepig struktur. Vi har en synnerligen klumpig\r\norganisation med dubbla kommandon genom den så kallade Ekobrotts-\r\nmyndigheten. Här är jag också glad över att majoriteten i utskottet fak-\r\ntiskt har kommit fram till en ganska stark skrivning. Man skriver nämli-\r\ngen att det inte är alldeles orealistiskt att räkna med att Ekobrottsmyn-\r\ndigheten kommer att bemästra svårigheterna på ett eller ett par års sikt.\r\nInte alldeles orealistiskt! Men frågan är om det ens är realistiskt.\r\nHär har flera personer, människor med insikt i detta, förutom ett otal\r\nrapporter sagt att det enda vettiga är att vi lägger ned Ekobrottsmyndig-\r\nheten, så som Folkpartiet liberalerna förordat. Vi kan göra besparingar på\r\nkanske 25-30 miljarder på några års sikt.\r\nJag ber, fru talman, att få återkomma till frågan om kriminalvården i\r\nen senare replik.\r\nJag är i alla fall sammantaget väldigt oroad för kvaliteten i rättsstaten.\r\nJag räknade upp fyra stycken delmål som avgör kvaliteten i rättsstaten.\r\nDet visar att vi i dag har kvalitetsbrister. Den rättspsykiatriska vården\r\nfungerar väldigt tveksamt. Vi vet att Riksåklagaren med jämna mellan-\r\nrum dyker ned och granskar olika utredningar och finner att kvaliteten\r\ninte håller vad den lovar. Vi vet att ekobrotten numera på många håll har\r\nsådana rabatter att det nästan inte blir några straff beroende på att hand-\r\nläggningstiderna är för långa. Vi har ett antal uppmärksammade res-\r\nningsfall som ändå borde väcka till eftertanke om vart vi är på väg. Och\r\ndet finns ett antal avslutade enskilda fall där kritiken är hård från bland\r\nannat Riksrevisionsverket av hur myndigheten har agerat.\r\nFolkpartiet liberalerna har i stort och smått lyft fram en mängd saker i\r\nvår motion Stärkt rättstrygghet och rättssäkerhet. Vi står bakom alla\r\nreservationerna, men av tidsskäl yrkar jag bara bifall till i detta fall reser-\r\nvation 2 och reservation 31.</pre><pre>Anf.  123  BEATRICE ASK (m):\r\nFru talman! Rättsväsendet har av Socialdemokraterna, Vänstern och\r\nMiljöpartiet genom riksdagsbeslut tilldelats en otillräcklig ram för 2003.\r\nDet moderata budgetalternativet innebär 946 miljoner kronor mer än\r\nregeringens förslag för 2003 och 1 983 miljoner kronor för tvåårsperio-\r\nden. Vi moderater kommer därför inte att delta i beslutet om anslagstill-\r\ndelningen. Vi redovisar i stället vår syn i ett särskilt yttrande. Därutöver\r\nfinns ett antal moderata reservationer i betänkandet. Av hänsyn till kam-\r\nmarens tid yrkar jag bifall bara till reservation 1, men vi står givetvis\r\nbakom samtliga.\r\nFru talman! Regeringen och utskottsmajoriteten gör en verbal sats-\r\nning på rättsväsendet i årets budget. I praktiken är det ett bantningspro-\r\ngram åt en verksamhet som redan går på lågkaloridiet. Men rättsväsendet\r\nbehöver inte bantas, det behöver stärka musklerna. Och för att klara det\r\nkrävs energi och en långsiktig satsning. Det finns inga genvägar om\r\nambitionen ska vara att bättre än i dag förebygga, möta och sätta stopp\r\nför brottslig verksamhet.\r\nUtvecklingen är oroande. Våldet blir allt råare och kryper längre ned i\r\nåldrarna. Antalet unga som döms för våldsbrott ökar. Många brottslingar\r\nåterfaller i brott - i vissa grupper så många som åtta av tio. Polis och\r\nåklagare hinner inte med, och resurserna räcker inte till vad som utlovas.\r\nVi vet att många människor är oroliga och otrygga. Kritiken mot\r\nrättsvårdande myndigheter tilltar och tilltron till rättsstaten undergrävs. I\r\nbrist på respons från regeringen anställer alltfler privata väktare, organi-\r\nserar medborgargarden eller kräver att kommunerna tar över ansvaret.\r\nVad gör regeringen? Jo, i stället för att ta det ansvar som ligger på re-\r\ngeringen och justitieministern ställer sig Bodström på åskådarplats och\r\nhejar på den som för tillfället springer. Men justitieministern måste ut på\r\nplan. Det är ju du som har bollen.\r\nJag är bekymrad över att regeringen inte tycks ha grepp ens över den\r\negna politiken. Man lovar 4 000 nya poliser. Sedan kommer inte de\r\npengar som behövs. Det ska bli en fjärde polishögskola ena dagen, sedan\r\nbehövs den nog inte.\r\nI polisbristens Sverige talar justitieministern till och med här i kam-\r\nmaren mer om hur de som drabbats av brott ska organisera sig bättre än\r\nom hur fler poliser ska utbildas och anställas som just poliser. Det är\r\norimligt att ungdomar som allt oftare blir utsatta för personrån, butiksan-\r\nställda som gång efter gång utsätts för rånförsök eller företag som får\r\nekonomin knäckt på grund av stölder ska behöva bilda föreningar och\r\nkänna att övergreppen är deras eget fel eller att de i vart fall inte har gjort\r\ntillräckligt för att slippa brottsligheten. Men det är ju attityden i Social-\r\ndemokraternas Sverige.\r\nRättsväsendet behandlas som en restpost av övrig välfärdspolitik. När\r\nman läser budgeten får man intrycket att rättsväsendet får just det som\r\nblir över. Då blir det precis som utskottsmajoriteten skriver i betänkan-\r\ndet: \"Trots den fortsatta satsning på rättsväsendet som riksdagen beslutat\r\nom måste utskottet konstatera att det finns risk att föreslagna anslag i\r\nvissa fall framstår som väl låga vid en jämförelse med årets utgiftspro-\r\ngnos.\"\r\nMed tanke på de budgetunderskott som polisverksamheten skjuter\r\nframför sig och de mycket stora och angelägna investeringsbehov som\r\ndet inte finns utrymme för är skrivningen närmast parodisk.\r\nRättsväsendets olika delar hänger samman. Ingen del, vågar jag påstå,\r\nfår i dag för mycket pengar. Men det är vår uppfattning att de otillräckli-\r\nga anslagen till polisen är det mest bekymmersamma. Vi har för få poli-\r\nser för att möta behoven. De föreslagna resurserna räcker inte till för att\r\nutbilda och anställa de 4 000 nya poliser som utlovats, inte minst i valrö-\r\nrelsen. Det har vi moderater sagt länge. Nu bekräftar också Rikspolissty-\r\nrelsen att det är så. Dessutom saknas pengar till ett nytt radiokommuni-\r\nkationssystem, kompetensutveckling och mycket annat. Med regeringens\r\nbudgetförslag blir resultatet endera budgetöverdrag eller personalned-\r\ndragningar. Jag vill fråga justitieministern, och jag kräver ett besked i\r\ndag: Föredrar regeringen budgetöverdrag eller personalminskningar inom\r\npolisen?\r\nFrågan är viktig. Underskotten de närmaste två åren motsvarar 800\r\nanställda inom polisen. En sådan neddragning ska ställas mot att antalet\r\nanställda inom polisen minskat från 26 000 till 22 900 sedan mitten av\r\n1990-talet.\r\nPolisen har i dag inte ens resurser för att klara upp brott med kända\r\ngärningsmän. Den kan inte alltid rycka ut när brott anmäls. Väntetiderna\r\när på många håll helt oacceptabla. Det har gått så långt att polisen i\r\nVärmland tvångskommenderar personal att jobba nattskift för att klara\r\nden akuta bemanningen.\r\nFormellt är polisen ålagd att prioritera nästan alla brott, men svarar i\r\npraktiken bara på pågående grovt våld mot person. Allt annat beror på\r\nhur mycket man har att göra och om det finns någon ledig polis för till-\r\nfället. Jag som kommer från Härjedalen vet om en mycket brysk verklig-\r\nhet för de medborgare som berörs av verksamheten där.\r\nDen här verkligheten sliter på personalen. I dag är 850 poliser sjuk-\r\nskrivna - många långtidssjukskrivna - och antalet ökar hela tiden. Det\r\nmotsvarar alla poliser som arbetar i Kalmar, Gotland, Blekinge och\r\nJämtlands län. Poliskåren har en ganska hög genomsnittsålder. Många\r\nkan eller orkar inte med det tempo och de arbetstider en hel del av polis-\r\narbetet förutsätter. Inom några år kommer många att lämna yrket, och\r\nåterväxten är otillräcklig. Därtill kommer att brottsligheten blir alltmer\r\nkomplicerad och organiserad. Vi vet att det krävs nya arbetssätt, kunska-\r\nper och teknik för att möta detta. Också detta är en utmaning för perso-\r\nnalen, både för poliser och för civilanställda.\r\nNu är jag, trots att jag har beskrivit en ganska dyster verklighet och\r\ntrots att bekymren är mycket stora, helt övertygad om att det går att vän-\r\nda utvecklingen. Men det krävs resurser för att klara uppgifterna, och det\r\nkrävs politisk vilja. Utskottsmajoritetens påpekande att \"det är nödvän-\r\ndigt att alla möjligheter tas till vara för att utnyttja anslagna medel effek-\r\ntivt\" ter sig som en besvärjelse när man har insett att ramarna redan in-\r\nledningsvis är för små. Sanningen är ju - och det ska man veta när man\r\nser framåt - att en kortsiktig besparing kan vara till men för utveckling,\r\nmodernisering och effektivisering på lång sikt. Det är precis den långsik-\r\ntiga förnyelsen som polisverksamheten och rättsväsendet behöver.\r\nDet är inte bara polisen som känner av den socialdemokratiska svång-\r\nremmen och tvingas bidra till höjd tolerans mot brottsligheten. Åklagarna\r\ntvingas i dag skriva av vissa brott därför att staten anser att det vore för\r\ndyrt att driva processerna. Åklagarna kan också, i vetskap om att påfölj-\r\nden i domstolen blir obetydlig, välja att lägga ned förundersökningar,\r\ntrots att lagen och bevisläget ger grund för en vidare process.\r\nDet kanske inte är förvånande, men ändå upprörande, att majoriteten\r\nhelt bortser från åklagarnas behov av att klara sin verksamhet. Riksåkla-\r\ngaren larmade redan i höstas om att antalet ouppklarade ärenden skulle\r\nväxa om inte organisationen tillförs mer pengar. Tre dagar före valet\r\nlovade Thomas Bodström mer pengar till åklagarna. I budgeten syns\r\ningenting av detta.\r\nTvärtom minskas anslagen med ca 6 miljoner kronor. Anslagskredi-\r\nten halveras. Riksåklagaren har som en konsekvens sagt att de åklagare\r\nsom går i pension de närmaste åren inte kommer att ersättas, vilket\r\nkommer att leda till ökad arbetsbelastning för dem som är kvar.\r\nFör att åklagarna ska kunna fullgöra sina uppgifter och bidra till att\r\nantalet uppklarade brott ökar från dagens ett av fyra, måste åklagarorga-\r\nnisationen få mer pengar. Vi moderater föreslog därför att anslaget skulle\r\nhöjas med 30 miljoner kronor för vart och ett av de kommande budget-\r\nåren.\r\nKriminalvården är också ett område med många problem. Det råder\r\növerbeläggning på anstalterna, vilket skapar problem ända ned på häk-\r\ntesnivå. I Stockholms city får poliser som gripit brottslingar åka runt,\r\nrunt, och leta efter någonstans där det går att göra av med dem så att det\r\ngår att hämta nya. Detta sker eftersom häktet är fullt. Så är det lite över-\r\nallt i landet eftersom redan dömda inte får plats på anstalterna. Många\r\nintagna på anstalterna hemfaller åt eller fortsätter under vistelsetiden sitt\r\nmissbruk. Den rehabilitering och behandling som skulle behövas kom-\r\nmer inte alls till stånd. Problemen leder till att säkerheten för både intag-\r\nna och personal äventyras, och kriminalvårdens möjligheter att hjälpa\r\ndömda till ett nytt liv minskar naturligtvis när det är så. Det är kort sagt\r\nbedrövligt. Man behöver inte prata länge om kriminalvården; det är en\r\nbedrövlig nivå på situationen för tillfället.\r\nRegeringen ändrade uppfattning i våras och har faktiskt tillmötesgått\r\nde krav vi moderater då framförde om mer resurser till kriminalvården.\r\nDet är bra. På sikt kommer ännu mer pengar att behövas. Det framgår av\r\nKriminalvårdsstyrelsens rapporter. Jag passar på att skicka följande fråga\r\ntill justitieministern: Hur kommer regeringen att agera för att säkra till-\r\ngång till nödvändiga platser och kvalitet i verksamheten inom kriminal-\r\nvården?\r\nFru talman! Vi moderater anser att \"land skall med lag byggas\". Ett\r\nstarkt och väl fungerande rättsväsende är grunden för ett tryggt och hu-\r\nmant samhälle där varje medborgares rätt tillvaratas. Respekten för varje\r\nmänniska kräver att vi inte fuskar med den uppgiften eller pratar bort vårt\r\nansvar. Plus och minus och mål och medel måste hänga ihop. Så är det\r\ninte i regeringens budget. Det beklagar vi moderater. Vi hoppas på en\r\nintensiv debatt i frågorna.</pre><pre>Anf.  124  PETER ALTHIN (kd):\r\nFru talman! Herr statsråd och övriga närvarande och icke närvarande\r\nkolleger!\r\nWinston Churchill, som också var politiker och som jag inte vill jäm-\r\nföras med på andra sätt, stod i en talarstol och sade ungefär: Politisk\r\nskicklighet är förmågan att förutsäga vad som kommer att hända i mor-\r\ngon, nästa vecka, nästa månad, nästa år och dessutom ha förmågan att\r\nefteråt förklara varför det inte blev så.\r\nJag ska med stort intresse se hur regeringen ska försöka förklara var-\r\nför det inte blev som de utgick från att det skulle bli när de lade fram sina\r\nförslag.\r\nHerr talman! Vi kristdemokrater har i parti- och kommittémotioner\r\nförordat en annan inriktning av den ekonomiska politiken och budgetpo-\r\nlitiken och andra utgiftsramar än den som finansutskottet nyligen före-\r\nslog. Kristdemokraternas budgetalternativ tar sikte på att långsiktigt\r\nförbättra Sveriges tillväxtförutsättningar genom reformer för att minska\r\nohälsan, förbättra lönebilden och sänka skatterna på arbete och sparande.\r\nDärigenom skapar vi förutsättningar för en sysselsättning som ska ge en\r\nsådan bättre välfärd för alla medborgare. De alternativen finns i vår re-\r\nservation nr 10 i finansutskottets betänkande.\r\nFör rättsväsendets område innebär det att vi satsar 700 miljoner kro-\r\nnor mer än regeringen för år 2003. För att jag inte ska glömma det, herr\r\ntalman, vill jag inledningsvis yrka bifall till reservation 6, reservation 38\r\noch reservation 46. För övrigt står vi bakom alla våra reservationer och\r\nsärskilda yttranden.\r\nVi kristdemokrater har en vision om ett tryggare samhälle för alla\r\nmedborgare, ett samhälle där brottsligheten inte längre är ett allvarligt\r\nhot mot medborgarnas liv, säkerhet och trygghet. Den otrygghet som\r\nfinns i det svenska samhället innebär också en minskad livskvalitet. Jag\r\npåstår, även om det kan låta gnälligt, att medborgarnas trygghet är på väg\r\natt försämras, kanske försvinna. Målsättningen för en kriminalpolitik\r\nvärd namnet är givetvis att brottsligheten framgångsrikt ska begränsas.\r\nHar den socialdemokratiska kriminalpolitiken varit framgångsrik?\r\nTyvärr måste jag konstatera att det har varit ett rätt imponerande\r\nmisslyckande. De gångna åtta åren med en socialdemokratisk regering\r\nhar i brottsbekämpande mening varit åtta förlorade år. Den socialdemo-\r\nkratiska passiviteten och bristande framförhållning har lett till en verita-\r\nbel poliskris i Stockholm, i Norrland - där justitieministern var och hade\r\nsynpunkter på för inte så länge sedan - och i resten av landet.\r\nMeningen är ju att Sverige ska vara ett tryggt land, inte ett laglöst\r\nland. Men den poliskris som vi nu har i Sverige är ett allvarligt hot mot\r\nrättssäkerheten och mot rättssamhället.\r\nDet är trist att komma med siffror, men det är nödvändigt för att kun-\r\nna visa hur situationen rent faktiskt ser ut.\r\nÅr 2001, alltså förra året, anmäldes till polisen ca 1,2 miljoner brott.\r\nDet innebär, om vi försöker tänka oss in i detta, att varje timme dygnet\r\nrunt blir någon bestulen. Varje timme dygnet runt blir någon slagen,\r\nsparkad eller utsatt för våld av annan typ. Våldet har kommit in i varje\r\nfamilj. Om vi själva inte har blivit utsatta för våld, har någon i vår om-\r\ngivning varit utsatt för våld. Min yngste son Carl blev för något år sedan\r\nhelt oprovocerat nedslagen i närheten av vår bostad.\r\nBrottsligheten ligger på en oacceptabelt hög nivå. Jag vet att man från\r\nregeringens sida kommer att säga att det har planat ut, men det är bara\r\nfråga om vilka punkter som vi jämför med.\r\nDet första kvartalet 2002 ökade de polisanmälda brotten med 4 %\r\njämfört med motsvarande tid året innan. Den största ökningen var vålds-\r\nbrotten. Kvinnomisshandel ökade med 10 % under det kvartalet jämfört\r\nmed året innan.\r\nSamtidigt - det är pinsamt att behöva konstatera detta - är uppklar-\r\nningsprocenten på en mycket låg nivå. För 2001 ligger den på ca 26 %.\r\nDå ska man veta - det vet justitieministern också - att bland dessa upp-\r\nklarade brott ligger alla som är avskrivna. Det som min son utsattes för,\r\ndet våldet, den misshandeln, är efter några månader avskrivet och har\r\ndärmed hamnat bland de uppklarade brotten, alltså bland de 26 procen-\r\nten. Det innebär att tre av fyra brott inte klaras upp.\r\nMan kan sedan gå in och titta på olika delar av vissa specifika brott,\r\noch då ser man att bostadsinbrotten klaras upp till 8 % och cykelstölder-\r\nna till bara ett par procent.\r\nI Socialdemokraternas Sverige, herr talman, lönar sig brott. Och det\r\ngäller inte bara i Norrland! Jag såg att justitieministern var där och hota-\r\nde med att avgå om han inte skulle få ordning på brottsligheten där. Jag\r\ntror inte att brottsligheten låter sig skrämmas av det avgångsmeddelande\r\nsom justitieministern hotade med, utan det behövs andra kreativa förslag\r\nför att stoppa brottsligheten i Norrland och få poliser att ta hand om ut-\r\nredningar.\r\nVåldet mot lärarna har också ökat. Fyra av fem lärare känner sig\r\notrygga i skolan, och 6 % av lärarna har varit utsatta för någon form av\r\nvåld under sin yrkesutövning.\r\nSocialdemokratisk politik har varit tandlös, utan handlingskraft och\r\nutan visioner.\r\nKristdemokraterna har, herr talman, i sitt budgetalternativ satsat\r\n700 miljoner mer än regeringen fördelat på olika poster. Det är\r\n350 miljoner mer för polismyndigheten, 87 miljoner mer för kriminal-\r\nvård, och så vidare.\r\nFör att bryta brottskurvan, vilket är oerhört viktigt, är det brottsföre-\r\nbyggande arbetet det viktigaste: att förhindra att nya generationer kom-\r\nmer in i kriminalitet.\r\nDär är familjens roll som brottsförebyggande enhet central. Oavsett\r\nhur familjen ser ut är den som etisk signalgivare och uppbyggare av den\r\ninre kontrollen hos barnet av avgörande betydelse i det preventiva arbe-\r\ntet.\r\nMedel till stöd bör ges till föräldrautbildning för att medvetandegöra\r\nföräldrarna och andra som har tillsyn över barn om värdeöverföringens\r\nbetydelse.\r\nDet pekar vi på i reservation 38, som jag yrkar bifall till.\r\nDetta är på sitt sätt ganska klart för dem som är intresserade av att\r\nsätta sig in i det. Brottsförebyggande rådet har i sin tidning Apropå,\r\nnr 4/2002, under sitt tema Ung brottslighet som överskrift \"Förändringen\r\nmåste börja i familjen\". Det är för oss kristdemokrater fullständigt själv-\r\nklart.\r\nHur regeringen ska klara av det, när man bygger upp sin politik med\r\nstödpartiet Vänstern, som ju har som slogan Död åt familjen, är nästan\r\nobegripligt.\r\nDet är också, herr talman, viktigt att säkerställa tryggheten i samhället\r\ngenom att det finns tillräckligt med poliser ute för att förhindra att folk\r\nbegår brott. Poliser ute på staden har en brottsförebyggande effekt, och\r\nnaturligtvis också för att utreda brott.\r\nHär har regeringen föreslagit en massa nya poliser. Men i ett TT-\r\nmeddelande häromdagen varnade Rikspolisstyrelsen \"för att löftena om\r\nfler poliser inte kommer att kunna uppfyllas om inte regeringen öppnar\r\nplånboken rejält\". Upp med plånboken och öppna den! Det spelar ingen\r\nroll hur många poliser som utbildas om inte någon har råd att anställa\r\ndem.\r\nJustitieombudsmannen har i en skrivelse till regeringen i maj 2002\r\nkonstaterat: \"En väl fungerande utredningsverksamhet har en betydande\r\nbrottsförebyggande effekt som bidrar till tryggheten i samhället.\"\r\nDet förutsätter naturligtvis att det finns en kompetens hos dem som\r\nutreder brott. När Justitieombudsmannen gjorde sina undersökningar\r\nkonstaterade man allvarliga brister när det gällde utredning av vardags-\r\nbrottsligheten hos samtliga av de polismyndigheter som Justitieombuds-\r\nmannen inspekterade. Vid analys av vad detta berodde på konstaterade\r\nJO att det bland annat berodde på att personalstyrkan var underdimensio-\r\nnerad och att det saknades effektiv och kompetent arbetsledning.\r\nVi föreslår i vår reservation nr 6 att vidareutbildning och fortbildning\r\ninom polisen ska förbättras.\r\nMan måste också försöka bryta trenden för dem som av olika skäl har\r\nhamnat i brottslighet och se till att stoppa återfallen. Där har Kristdemo-\r\nkraterna en bra politik, med motivationsfängelse i en trestegsmodell med\r\ndrogtester, analys och kunskapstester samt utslussningsboende. Här finns\r\ndet väldigt mycket att göra, och Kristdemokraterna har en bra politik här.\r\nDet är också av stor vikt att ta hand om brottsoffren. Där är regering-\r\nens åtgärder inte tillräckliga. Vi har begärt en resursförstärkning till\r\nbrottsofferjourerna och till stödcentrum för unga brottsoffer, som bland\r\nannat bedrivs i Stockholmsområdet. De är mycket bra och angelägna.\r\nDet är viktigt att unga personer som har blivit utsatta för brott också\r\ntas på allvar och får hjälp av de rättsvårdande myndigheterna med att\r\nbearbeta vad som har hänt så att de orkar medverka i polisutredningar\r\noch rättegångar. Det tar vi upp i reservation nr 46.\r\nDet här är självklart. Det behövs så lite av vanligt sunt förnuft. Det\r\nskadar inte, herr talman, med vanligt sunt förnuft, även om detta inte är\r\nsärskilt vanligt.\r\nFör att återupprätta rättsväsendet och förstärka rättssamhället med en\r\nstark inriktning på de brottsförebyggande åtgärderna, men också på en\r\nfungerande och kompetent poliskår och stöd för brottsoffren, kommer\r\nKristdemokraterna under denna mandatperiod att utöva en mycket hård\r\nmen förhoppningsvis konstruktiv oppositionspolitik i riksdagen.\r\nJag tar tillfället i akt - det kanske inte blir något ytterligare sådant -\r\natt önska mina meningsfränder och även meningsmotståndare en god jul\r\noch ett gott nytt år, med nya krafter för att lyssna ännu mer på kristde-\r\nmokratisk politik.</pre><pre>Anf.  125  ALICE ÅSTRÖM (v):\r\nHerr talman! Jag vill faktiskt inleda med att tacka kanslipersonalen på\r\njustitieutskottet. Jag har stått här år efter år i den här budgetdebatten, och\r\nnär man läser igenom hela budgetbetänkandet vet man vilket oerhört slit\r\ndet har varit med att gå igenom motioner och sammanställa alla våra\r\nyrkanden som kanske, i alla fall under utskottsmötena, inte alltid är så\r\nlätta att reda ut. Jag vill tacka för ett väldigt bra betänkande som är lätt\r\natt läsa och lätt att följa.\r\nHerr talman! Jag vill börja med en helhetsbild av rättsväsendet.\r\nRättsväsendet är en av de viktigaste grundläggande funktionerna i ett\r\ndemokratiskt samhälle. Ett fungerande rättsväsende som finns tillgängligt\r\nför människor är oerhört viktigt. Ett rättsväsende som är rättssäkert och\r\nsom också skyddar människor från övergrepp är oerhört viktigt.\r\nJag kan instämma i vad flera av talarna har sagt om vikten av rättsvä-\r\nsendet, att det ständigt behövs förbättringar, att man ständigt ska omprö-\r\nva varje satsad krona och att man måste lyfta fram det här viktiga områ-\r\ndet. Men, herr talman, jag kan inte dela synen på att det är enbart med\r\nsatsningar på rättsväsendet som vi kan lösa problematiken med krimina-\r\nlitet och brott i samhället.\r\nJag ska ta ett exempel, herr talman, från ett TT-meddelande som kom\r\nden 11 december. Det gällde en undersökning som IOGT-NTO hade\r\ngjort. Man hade intervjuat polischefer i landets samtliga 23 polislän om\r\nsambandet mellan alkohol, våld och polisresurser. Två av tre poliser\r\nansåg att våldet skulle minska om kommunernas socialnämnder fick\r\nmöjlighet att stoppa serveringstillstånd av sociala skäl, och de var över-\r\ntygade om att våldet ökar om fler restauranger skulle tillåtas att servera\r\nalkohol. Drygt 60 % av polischeferna trodde att våldet skulle minska om\r\nman förbjöd alkoholdrickande på allmän plats.\r\nHerr talman! Det här är ett exempel på en politik på ett område som\r\ninte rör rättsväsendet men som får en oerhört stor betydelse för hur kri-\r\nminaliteten och våldet i samhället utvecklas. Därför kan man, när man\r\ndiskuterar rättsväsendet, inte enbart diskutera flera poliser och mer sats-\r\nningar på rättsväsendet. Det är viktigt att man också har med sig det här\r\nmedborgarperspektivet. Och i det avseendet har vi i Vänsterpartiet och\r\nmajoriteten i utskottet gjort en avvägning när det gäller vilka satsningar\r\nsom det finns utrymme att göra. Satsningar på kommunerna och sats-\r\nningar på landstinget är precis lika viktiga och är satsningar på att minska\r\nbrottsligheten.\r\nDet handlar om att se till att kommunerna har tillräckligt med resurser\r\nför att kunna möta barn och ungdomars problem i skolan och om att man\r\nska kunna möta barn redan på förskolan då man ser att det finns problem.\r\nDet är en oerhört viktig satsning som får betydelse för hur rättsväsendet\r\nsenare ska fungera.\r\nMen, herr talman, det är också viktigt att man gör satsningar på rätts-\r\nväsendet. Och när det gäller polisväsendet ser vi i dag att det är en polis-\r\nbrist, och tack vare att vi har sett att det är en polisbrist har det öppnats\r\ntvå nya polishögskolor. Det utbildas i dag fler poliser än någonsin. Man\r\nkan givetvis diskutera om det här är tillräckligt och om vi omedelbart\r\nbehöver fatta beslut om ytterligare en polishögskola. Vi ser det från\r\nVänsterpartiets sida som att det är mycket möjligt att det kommer att\r\nbehövas ytterligare en polishögskola, men vi ser det också som oerhört\r\nviktigt att man följer upp den här utbildningen som man har lagt ut på\r\nUmeå och Växjö. Det är viktigt att man följer upp kvaliteten och ser till\r\natt man faktiskt lyckas få en tillräckligt bra polisutbildning, vilket jag\r\nverkligen hoppas att det kommer att vara, innan man tar steget att ut-\r\nveckla ytterligare en polishögskola.\r\nVi i Vänsterpartiet ser det också som viktigt att man inom polisen\r\nbörjar ha en större samordning. När man tittar på de olika länspolismyn-\r\ndigheterna ser man att det finns en mängd områden där man faktiskt i dag\r\nskulle kunna bedriva en mer effektiv verksamhet om man samordnade\r\nsig mellan olika länspolisområden. Det kan handla om IT-sidan. Det kan\r\nhandla om inköpssidan. Det kan handla om olika servicefunktioner.\r\nVi tycker att det är oerhört viktigt att man inte bara diskuterar mer re-\r\nsurser till polisen. Det är precis lika viktigt att diskutera hur vi använder\r\nde 13 ½ miljarder som satsas på polisen varje år. Hur använder vi dem på\r\nbästa möjliga sätt och på effektivast sätt?\r\nHerr talman! I debatten låter det ibland som att man med de här 13 ½\r\nmiljarderna inte kan bedriva någon verksamhet alls. Utredningarna är\r\nhelt kassa. Polisen kommer inte om man ringer. Polisen klarar inte upp\r\nnågra brott, inte ens med kända gärningsmän. Men om polisen får 300\r\neller 500 miljoner mer kommer man att lösa alla problem. Det är givetvis\r\ninte sanningen. Det är oerhört viktigt att vi i den här kammaren också\r\ndiskuterar hur de resurser som satsas används.\r\nVi tror från Vänsterpartiets sida att den satsning som hittills har skett\r\noch den satsning som kommer att ske framöver på polisen kommer att\r\nkunna möta de problem som vi ser ute. Men det finns en mängd andra\r\nproblem som vi också måste lyfta fram när det gäller polisen. Hur ska vi\r\nfå ut mer poliser i glesbygden? Där är det inte bara en fråga om resurser.\r\nDär är det inte bara en fråga om att utbilda fler poliser. Det handlar också\r\nom att poliserna i dag inte vill söka sig ut till de mindre orterna ute i\r\nglesbygdsområdena. Hur ska vi bemöta den problematiken? Jag tror att\r\nvi alla partier skulle kunna göra gemensamma insatser för att diskutera\r\nden stora problematik som vi kommer att möta mer och mer framöver.\r\nSedan, herr talman, vill jag gå över till kriminalvården, som också är\r\nett stort område. I dag ser vi en mycket kraftig överbeläggning inom\r\nkriminalvården. Vi har fått fler och fler långtidsdömda, och vi har fått\r\nfler och fler som blir dömda till fängelsestraff.\r\nDet är viktigt att möta den anhopningen med att bygga ut inom kri-\r\nminalvården, med att skapa fler anstaltsplatser och med att skapa fler\r\nhäktesplatser. Men från Vänsterpartiets sida tycker vi inte att det här är\r\nden enda frågan som man måste lyfta fram. Det är lika viktigt att diskute-\r\nra om vi verkligen vill ha en utveckling med fler och fler långtidsdömda,\r\nfler och fler livstidsdöma och fler unga människor som döms till fängel-\r\nsestraff\r\nVi från Vänsterpartiets sida är övertygade om att man skulle kunna\r\nutnyttja andra påföljder än bara fängelsestraffet för att möta den här pro-\r\nblematiken. Vi från Vänsterpartiets sida skulle gärna se att man inför den\r\nelektroniska fotbojan på försök upp till sex månader, som var det som\r\nutredningen kom fram till när man först tittade på elektronisk fotboja och\r\nnär man införde den. Vi tror att det också är ett sätt att möta det här.\r\nNär det gäller kriminalvården handlar det också om att kunna fylla\r\nkriminalvården med ett vettigt innehåll. Jag måste faktiskt säga att Krist-\r\ndemokraterna i sina motioner har lyft fram en hel del intressanta förslag\r\nnär det gäller kriminalvården och hur man skulle kunna utveckla den. En\r\nmycket intressant idé handlar om ett utslussningsboende, som kan vara\r\nden sista fasen. Vi vet ju att det är väldigt svårt just när det gäller ut-\r\nslussningen och när det gäller att människor ska komma tillbaka ut i\r\nsamhället. Vi från Vänsterpartiet ser det som oerhört intressant att Krist-\r\ndemokraterna nu också diskuterar hur man ska kunna förbättra det här\r\noch har utvecklat det väldigt tydligt. Det är väldigt positivt.\r\nHerr talman! Jag måste säga att jag blir lite förvånad när jag sitter här\r\ni kammaren och lyssnar på debatten och på Beatrice Ask från Moderater-\r\nna. Hon lyfter fram att kriminalvården i dag är en katastrof: Häktesplat-\r\nserna är överfulla. Polisen får köra runt i Stockholm, eftersom det över\r\nhuvud taget inte finns någon plats att placera dem man har gripit. Det\r\nfinns inte någon vård och behandling inom kriminalvården.\r\nDå måste jag fråga Moderaterna hur de har tänkt sig att möta proble-\r\nmen. Moderaterna har anslagit ytterligare 115 miljoner till kriminalvår-\r\nden. I detta ligger att man vill att kriminalvården ska överta lagen om\r\nsluten ungdomsvård från Statens institutionsstyrelse. Det ska läggas på\r\nkriminalvården och inrymmas i pengarna. Då räcker de inte långt. I den-\r\nna kammare brukar vi också finansiera de förslag vi lägger. Moderaterna\r\nföreslår att vi ska införa livstidsstraff för grova narkotikabrott och maxi-\r\nmistraff tredje gången någon fälls. Var finns denna ökade kapacitet inom\r\nkriminalvården i dag? Herr talman! Det är snarare så att vi med en mode-\r\nrat politik inom kriminalvården skulle få en katastrofal situation.\r\nJag vill också lyfta upp något annat som varit uppe här. Man säger att\r\näven utskottsmajoriteten är klart medveten om att pengarna till rättsvä-\r\nsendet inte är tillräckliga. Man har läst upp en mening från utskottet:\r\n\"Trots den fortsatta satsning på rättsväsendet som riksdagen just beslutat\r\nom måste utskottet konstatera att det finns risk att föreslagna anslag i\r\nvissa fall framstår som väl låga vid en jämförelse med årets utgiftspro-\r\ngnos.\" Där har tidigare debattörer slutat. Det hade varit mera ärligt om\r\nman hade fortsatt att läsa: \"Detta gäller de regelstyrda anslagen till Rätts-\r\nhjälpskostnader m.m., Ersättning för skador på grund av brott och Kost-\r\nnader för vissa skaderegleringar m.m. där utrymmet för effektiviseringar\r\neller andra besparingsåtgärder saknas.\" Det är just dessa områden som\r\nmycket klart har pekats ut. Det hade kanske varit ärligare att läsa klart\r\nhela stycket innan man så tydligt visar på att utskottets majoritet inte\r\nheller är nöjd med de anslag som finns.\r\nHerr talman! Jag vill yrka bifall till reservation 44. På ett enda områ-\r\nde skiljer sig Vänsterpartiet från majoriteten. Det handlar om utvärde-\r\nringen av den nya rättshjälpslagen. När den nya rättshjälpslagen infördes\r\n1997 röstade Vänsterpartiet emot denna förändring. Vi var oroade för att\r\nförsäkringsbolagen inte skulle kunna möta de rättshjälpsbehov som finns\r\nute i samhället och att människor som råkar illa ut inte har försäkrings-\r\nskydd i tillräckligt stor utsträckning. Domstolsverket har gjort en upp-\r\nföljning av reformen, men enligt Vänsterpartiets mening har Domstols-\r\nverket snarare tittat på om man uppfyllde de besparingsmål som staten\r\nhade ställt på själva reformarbetet och väldigt lite tagit med andra\r\naspekter i samhället. I rättsskyddsförsäkringarna finns det ofta ett tak för\r\nhur mycket som kan betalas ut i biträdesersättning. Det finns en oro hos\r\noss i Vänsterpartiet att vissa svagare grupper avstår från sin rätt i en\r\nkomplicerad tvist för att rättshjälpstaket bromsar upp. Vänsterpartiet\r\nanser att en så stor och genomgripande reform som rättshjälpsreformen\r\nbör följas upp av en parlamentarisk utvärdering.\r\nJag skulle kort vilja ta upp familjens brottsförebyggande roll. Vi har\r\ndebatterat det många gånger i kammaren när justitieutskottet haft sina\r\ndebatter. Jag är helt överens om att familjen har en viktig brottsförebyg-\r\ngande roll. Familjen är viktig som normöverförare. När vi tittar på våra\r\nanstalter och på dem som blir kriminella ser vi tydligt att det är just de\r\nsom inte har de rätta familjerna. Familjen kan ju också vara brottsska-\r\npande. Det är viktigt att se båda sakerna.\r\nHerr talman! Jag vill önska kansliet, kammarkansliet och övriga del-\r\ntagare en riktigt god jul med en lång vila och lite familjetid efter en lång\r\nvalrörelse.</pre><pre>Anf.  126  BEATRICE ASK (m) replik:\r\nHerr talman! Det var när Alice Åström pratade om den ideologiska\r\ndelen av vänsterpolitiken som jag begärde ordet. Jag har en fråga som rör\r\nden ideologiska delen av vänsterpolitiken kontra verkligheten. Om jag\r\nhar förstått det hela rätt innebär helhetssynen att man ska satsa mer på\r\nsociala insatser än på polis och annat eftersom det är helheten som ger\r\nresultatet. Jag kan hålla med resonemanget till en viss nivå.\r\nUnder nio år har ni varit stödparti till den socialdemokratiska reger-\r\ningen och fått praktisera denna intressanta politiska idé. Vilka positiva\r\nresultat anser Vänsterpartiet att politiken har gett när det gäller våldsut-\r\nvecklingen? På vilka punkter kan man se att den sociala satsningen kont-\r\nra bantningen av rättsvårdande myndigheter har varit framgångsrik? Det\r\nvore intressant att få veta.\r\nÄven om det var jag som ställde frågan i repliken kan jag passa på att\r\nsäga att kriminalvården är bedrövlig. Jag sade det redan inledningsvis.\r\nRegeringen köpte de krav vi hade i våras om ökade insatser till kriminal-\r\nvården. Det kommer att krävas mer. Men vi ansåg inte att man skulle\r\nlägga på mer i detta skede. Det tar en viss tid att använda pengar på ett\r\nklokt sätt. Men det är självklart att en upprustning av svensk kriminal-\r\nvård kräver insatser under en längre tid och inte ett enstaka anslagsökan-\r\nde som vi ser just nu.\r\nDet krävs mer. Jag har inga problem med den delen. Det är självklart\r\natt vår politik kräver fler platser så länge man inte har fått en minskning\r\nav antalet brott och de förebyggande insatserna fungerar bättre än vad de\r\nfaktiskt gör i dag. Den viktiga frågan är: Vilka positiva resultat har nio år\r\nmed Vänsterpartiet och Socialdemokraterna gett när det gäller brottsut-\r\nvecklingen?</pre><pre>Anf.  127  ALICE ÅSTRÖM (v) replik:\r\nHerr talman! Om man hade kunnat titta på statistik och se att sats-\r\nningarna inom kommunerna på fritidsverksamheten, barnen i förskolan\r\noch skolan gett positiva resultat hade det varit enkelt. Det är ett problem\r\nmed brottsstatistik i förhållande till hur man satsar. En långsiktig satsning\r\nger resultat först efter flera år. Jag är helt övertygad om att en hel del av\r\nden ökning som skett av brottsligheten och våld bland unga beror på att\r\nman under väldigt långt tid, i början av 90-talet gjorde väldigt kraftiga\r\nnedskärningar när det gäller skolan, insatser för unga och fritidsverksam-\r\nhet. Jag tror att vi ser resultatet av det i dag.\r\nMan måste också titta på det i ett större perspektiv. Man kan använda\r\nsig av USA som exempel. De har oerhört många poliser, oerhört långa\r\nstraff och oerhört många människor inlåsta. Jag är helt övertygad om att\r\notryggheten och våldsutvecklingen i USA är mycket värre än i Sverige.\r\nEfter åren med de kraftiga neddragningarna inom kommunerna tror jag\r\natt det kommer att dröja innan man ser positiva resultat. Jag är helt\r\növertygad om att det enda sättet att långsiktigt möta en ökad kriminalitet\r\när att möta de ökade behov som finns.\r\nModeraterna finansierar inte sina egna förslag när det gäller krimi-\r\nnalvården. Jag förmodar att ni vill att er lagstiftning ska gälla om ni får\r\nmajoritet.</pre><pre>Anf.  128  BEATRICE ASK (m) replik:\r\nHerr talman! Alice Åström vet att det tar en viss tid innan man har\r\ngenomfört lagförslag och innan de får effekt. Man behöver därför inte\r\nbudgetera omedelbart för ett lagförslag som kommer något år senare. En\r\nsådan budgetering behöver man faktiskt inte göra. Det är inte så det fun-\r\ngerar i verkligheten.\r\nVore det så enkelt, säger Alice Åström, att man kunde se om politi-\r\nken ger resultat eller inte vore det trevligt. Jag förstår problematiken.\r\nMen efter nio år med en vänsterpartistisk och socialdemokratisk helhets-\r\nsyn borde man väl på någon punkt som Alice Åström kan peka på kunna\r\nsäga: Här ser vi verkligen en fin effekt. Jag kan konstatera att det är väl-\r\ndigt ont om dessa fina effekter. Vi har allvarliga problem.\r\nMin slutsats av det är att balansen i er politik är fel. Det krävs starka-\r\nre muskler hos de rättsvårdande myndigheterna för att kunna hantera\r\nproblemen. Det står inte i motsatsställning till att satsa på familjen och att\r\nse till att vi har en bra skola och annat. Men, som sagt, jag tycker att man\r\nkan konstatera, när det har gått snart ett decennium med denna politik, att\r\nden fungerar synnerligen dåligt.</pre><pre>Anf.  129  ALICE ÅSTRÖM (v) replik:\r\nHerr talman! Beatrice Ask talar om starkare muskler inom rättsvä-\r\nsendet och att det nu har gått nio år. Jag tycker faktiskt att man ser en\r\npositiv effekt ute i våra kommuner. Jag tycker att man ser en positiv\r\neffekt när vi har fått fler stödlärare och fler lärare över huvud taget i\r\nskolan, när vi har fått en bättre skolhälsovård med fler skolpsykologer\r\noch fler skolsköterskor. Jag är helt övertygad om att det ger ett bättre\r\nresultat.\r\nMen det är alltid intressant att jämföra när man själv inte har varit\r\nmed och bestämt. Jag är helt övertygad om att i ett moderat samhälle\r\nmed ökad alkoholkonsumtion, med ökade öppettider, med fler tillstånd\r\nför servering av alkohol, som poliserna talade om här tidigare, med det\r\nsom Moderaterna talar om i sina motioner, nämligen att polisen ska kun-\r\nna åka ut och hämta tonårsbarn som inte kommer hem ute på stan och så\r\nvidare, och med de neddragningar av resurser till kommunerna som Mo-\r\nderaterna föreslår i sina budgetförslag är jag helt övertygad om att vi inte\r\nhade sett en positiv effekt med starkare muskler utan tvärtom. Jag är helt\r\növertygad om att utvecklingen hade gått åt fel håll.\r\nHerr talman! Jag har uppenbarligen yrkat bifall till reservation 44.\r\nDet var fel. Jag yrkar bifall till reservation 47. Det märks kanske att det\r\nbörjar bli dags för lite ledighet när man inte håller reda på vilka reserva-\r\ntioner man har.</pre><pre>Anf.  130  JOHAN PEHRSON (fp) replik:\r\nHerr talman! Alice Åström behöver vara kvar i talarstolen bara en\r\nkort stund till, så det blir snart lite vila.\r\nJag blev intresserad av den analys som Alice Åström gjorde av att det\r\när viktigt att man ständigt följer hur resurserna används och hur man\r\nprioriterar inom de stora rättsvårdande myndigheterna. Jag kan ta Dom-\r\nstolsverket och polisen som exempel. Dessa myndigheter svarar mot\r\nregeringen punkt slut. Och det sker en hel del utveckling inom Dom-\r\nstolsverket, till exempel sammanslagning av små och medelstora tings-\r\nrätter. Detta har föregåtts av en väldigt stor avlövning av vissa verksam-\r\nheter som jag kan hålla med om inte är centrala för domstolarnas kärn-\r\nverksamhet, till exempel bouppteckningar.\r\nMen också inom polisen sker det väldigt mycket omstruktureringar,\r\nplaneringar och nytänkande. Men detta sker bara hos Rikspolisstyrelsen\r\noch i kontakterna med regeringen. Utskottsmajoriteten säger att det sker\r\nregelbundna kontakter mellan Justitiedepartementet och Rikspolisstyrel-\r\nsen. Men vi vet att hela projektet med en nationell polis i sin värsta form\r\när en gigantisk maktkoncentration där vi lokalt tappar allt inflytande över\r\nhur polisen ska jobba i Karlskoga, i Lekeberg, i Örebro eller var det nu\r\när. Detta ser jag som en allvarlig utveckling. Jag känner att det är Alice\r\nÅström som har stora möjligheter att påverka detta i sina samtal med till\r\nexempel regeringen. Thomas Bodström ska ju inte känna sig hotad av\r\npolisutvecklingen i Norrland, utan han ska känna sig hotad av att Alice\r\nÅström inte fortsätter att ge honom mandat att vara justitieminister. Det\r\när ju så det ligger till.\r\nOm Alice Åström utvecklar sina tankar lite grann i fråga om detta\r\nvore jag mycket tacksam.</pre><pre>Anf.  131  ALICE ÅSTRÖM (v) replik:\r\nHerr talman! När det gäller domstolarna tycker jag att det är oerhört\r\nviktigt att följa utvärderingen av de förändringar som har gjorts. Jag delar\r\nJohan Pehrsons ståndpunkt som han framförde i sitt anförande, att det\r\nockså är viktigt att det inte blir för stora tingsrätter.\r\nMen vi från Vänsterpartiet har sett att det har varit oerhört viktigt att\r\nman har moderniserat inom domstolsväsendet. Det har varit nödvändigt\r\natt göra dessa förändringar både från rekryteringssynpunkt och från de\r\nkrav som faktiskt alla politiska partier har ställt när det gäller ökad kom-\r\npetens i fråga om barnmisshandel, kvinnomisshandel och en mängd olika\r\nområden. För att kunna erbjuda en organisation där man har en möjlighet\r\natt möta dessa krav tror jag att dessa förändringar har varit nödvändiga.\r\nMen jag delar också åsikten att det inte får bli för stora domstolar\r\nsom blir ohanterliga ur arbetsmiljösynpunkt. Där är det en balansgång.\r\nDet ska bli intressant att följa denna utvärdering, och det ska bli in-\r\ntressant att ha den politiska debatten efter utvärderingen för att försöka\r\nhitta en gemensam grundsyn. Jag tycker att det är viktigt om man kan få\r\ndet mellan partierna när det gäller hur vi i så fall ska fortsätta förändring-\r\nen inom domstolsväsendet.\r\nJag får återkomma till frågan om en nationell polis i nästa replikskif-\r\nte. Jag ser att det finns oerhörda samordningsvinster att göra när det gäll-\r\ner vissa positioner. Men jag ser det också som viktigt att man behåller\r\nden lokala förankringen och den politiska lokala insynen. Där är det en\r\noerhört svår balansgång. Effektiviteten får inte gå ut över insynen och\r\nden lokala förankringen. Ett polisväsende måste alltid ha en förankring i\r\nhela landet, och det kan inte finnas bara på en central nivå.</pre><pre>Anf.  132  JOHAN PEHRSON (fp) replik:\r\nHerr talman! Det gläder mig att Alice Åström numera utgör en garant\r\nför att vi ska fortsätta att ha en kraftfull demokratisk insyn i polisens\r\narbete oavsett vad som händer med detta centralistprojekt.\r\nAlice Åström tog också upp frågan om påföljder. Jag tillhör också\r\ndem som tycker att det är väldigt bra att vi har effektiva påföljder. Det\r\nfinns i vissa fall ett självändamål med tydliga och kraftfulla straff, det vill\r\nsäga fängelse i detta fall i vårt land. Men det är bra om man ser till att\r\nman har en utslussning, och då kan man ha elektronisk övervakning. Men\r\ndet har tillkommit en flora av olika påföljder som är ganska svåra att\r\növerblicka och svåra för domstolarna att tillämpa. Ett exempel är att en\r\nperson som tidigare dömdes för grov rattfylla fick någon form av vård. I\r\ndag kan vi se att detta inte förekommer alls. Trots nio år med Vänster-\r\npartiets stöd till denna regering har man nedrustat vårdresurserna inom\r\nmissbruksvården, alltså att få människor att komma ur detta. Var och en\r\ninser ju att en människa som kör bil så full har ganska många problem\r\nockså med alkoholen och måste få vård. Någon företrädare för kriminal-\r\nvården sade att man knappast slutar dricka för att man krattar löv i en\r\npark. Det är knappast effektivt.\r\nHur tänker Alice Åström driva på på detta område?</pre><pre>Anf.  133  ALICE ÅSTRÖM (v) replik:\r\nHerr talman! Missbruksvården inom kriminalvården har minskat\r\nmycket under de senaste åren. Det har varit en negativ utveckling om\r\nman ser till behovet av vård. Det har inte minskat, utan det har snarare\r\nökat. Fler människor som döms till fängelse i dag har ett mycket större\r\nvårdbehov.\r\nInom kriminalvården har utvecklingen varit sådan att man har skurit\r\nned på väldigt många dåliga och hemsnickrade vård- och behandlings-\r\nprogram där man inte har haft en professionell attityd och där vården inte\r\nhar varit forskningsbaserad, och man har inte kunnat utvärdera vården\r\növer huvud taget. Det har varit positivt att man faktiskt har rensat upp i\r\ndetta.\r\nNu kan jag se att kriminalvården har behov av ökade resurser fram-\r\növer för att kunna använda sig av de nya och bättre programmen som har\r\ntagits fram så att man kan genomföra detta överallt.\r\nI detta sammanhang delar jag Folkpartiets syn på att när någon döms\r\ntill fängelse är det oerhört viktigt att påföljden ger något innehåll också.\r\nNär det gäller antalet alternativa påföljder och svårigheterna för dom-\r\nstolarna att i dag kunna följa detta kan jag hålla med om att det har blivit\r\nett problem. Det är även svårare för oss som politiker att kunna följa\r\nutvecklingen och se hur de olika påföljderna används när de blir väldigt\r\nmånga. Det är en diskussion som jag tror kommer att behöva föras i\r\nframtiden när man utvecklar alternativa påföljder.\r\nDet handlar då om hur man ska kunna göra en ordentlig uppföljning\r\noch om hur man ska kunna se till att du får lika bedömning i de olika\r\ndomstolarna. Vi har ju också där sett att det har skiftat vad gäller de nya\r\npåföljderna. Detta är nog ett ansvar som vi allihop - inte bara majoriteten\r\n- får dela. Jag tror nämligen att så här kommer utvecklingen att se ut\r\nframöver.</pre><pre>Anf.  134  PETER ALTHIN (kd) replik:\r\nHerr talman! Först konstaterar jag med stor tillfredsställelse att i varje\r\nfall Alice Åström ansluter sig till kristdemokratisk politik när det gäller\r\nfamiljens brottsförebyggande roll. Försök att få med andra vänsterpartis-\r\nter, partiledare och övriga, så kanske vi kommer framåt den vägen!\r\nAlice Åström sade i sitt anförande att det är polisbrist. Men jag hörde\r\ningenting om hur Vänsterpartiet ska påverka regeringen eller hur man\r\nmed egna förslag löser denna akuta fråga. Är tanken att vaktbolagen ska\r\nta över och komplettera där poliser inte finns, eller har Vänsterpartiet\r\nnågon ny idé om hur man ska påverka regeringen när det gäller att lösa\r\ndenna mycket akuta fråga?</pre><pre>Anf.  135  ALICE ÅSTRÖM (v) replik:\r\nHerr talman! Det är att gå väldigt långt vad gäller rubriken \"Död åt\r\nfamiljen\". Jag skulle säkert kunna använda mer än min talartid här till att\r\ntala om vad som var innehållet under rubriken \"Död åt familjen\".\r\nI dag ser vi ju familjebilder som är långt ifrån den gängse familjebil-\r\nden. Många barn växer upp under helt andra förhållanden än vad som\r\ngäller för den vanliga familjebilden. Traditionellt diskuterar vi i politiska\r\nsammanhang och när det gäller mycket av vår lagstiftning som om fa-\r\nmiljebegreppet var likadant i dag som för kanske 50 år sedan.\r\nJust när det gäller familjens brottsförebyggande insats är det oerhört\r\nviktigt att se det positiva här. Någonstans är det när det gäller den här\r\ndebatten ofta de familjer som har en förmåga att överföra goda värde-\r\nringar som faktiskt också gör det. Det är inte ungarna i de familjerna som\r\nkommer att vara ute och strula och som det kommer att hända saker, utan\r\ndet gäller framför allt i familjer där man kan se ett oerhört missbruk och\r\npsykiska problem. Det är bara att titta på bakgrundsbeskrivningen för\r\nnästan alla som hamnar i våra domstolar och att titta på familjeförhållan-\r\ndena och på hur det har varit.\r\nDärför är det oerhört viktigt att i fråga om det brottsförebyggande ar-\r\nbetet inte satsa på familjebilden där det faktiskt fungerar, utan det hand-\r\nlar om att kunna möta de områden där bristerna finns och där det inte\r\nfungerar. Då är samhällets insatser - skolan, barnomsorgen och så vidare\r\n- oerhört viktiga för att möta dessa barns behov.</pre><pre>Anf.  136  JOHAN LINANDER (c):\r\nHerr talman! Jag står bakom Centerpartiets samtliga reservationer och\r\näven det särskilda yttrandet. Men av tidsskäl väljer jag att yrka bifall\r\nenbart till reservationerna nr 9 och 11.\r\nDet svenska polisväsendet lider av en allvarlig regional klyvning. Det\r\när glest med poliser på den svenska landsbygden. Det finns närpolisdi-\r\nstrikt i Norrland med avstånd på över 20 mil till närmaste stationerade\r\npolis. Helgkvällar ska två poliser ansvara för Gällivare och Jokkmokks\r\nkommuner som helhet - 34 000 kvadratkilometer. Det är en yta större än\r\nhela Belgiens, kan jag berätta.\r\nDet ställs dessutom speciella krav på glesbygdspoliserna. Medan\r\nandra poliser i Sverige oftast kan tillkalla assistans måste poliser i gles-\r\nbygden klara i princip alla situationer på egen hand. Det ställs därmed\r\nkrav på en bredare kompetens och på en bättre teknisk utrustning, till\r\nexempel på mobila polisstationer som är en bra idé.\r\nVidare krävs det en samverkan mellan olika delar av samhället. Men\r\nvi i Centerpartiet ställer inte upp på regeringens förslag om att ordnings-\r\nvakter ska ta över delar av den polisiära verksamheten. Vi ska ha fler\r\nriktiga poliser - inte ett slags reservpoliser, något som också Polisför-\r\nbundet i dagarna har uttalat sig mot. De kallar förslaget för en lågbud-\r\ngetlösning som riskerar att urholka rättssäkerheten.\r\n\"Om hela Sverige ska leva så borde hela Sverige få leva på samma\r\nvillkor även när det gäller rätts- och trygghetsfrågorna. Polisförbundet\r\nanser därför att det är en viktig signal med fungerande poliser i glesbyg-\r\nden.\" Man skulle kunna tro att det är ett citat från något tal av Maud\r\nOlofsson men så är det faktiskt inte. Det är i stället ett citat av Polisför-\r\nbundets ordförande Jan Karlsen.\r\nUnder hela valrörelsen talade politiker från samtliga partier om hur\r\nviktig och högt prioriterad polisen är. Tyvärr ser vi inte resultatet av\r\ndessa uttalanden i den resursfördelning som polisen nu får nöja sig med.\r\nDet är verkligen dags att gå från ord till handling.\r\nCenterpartiets tydliga målsättning är att man ska ha tillgång till polis i\r\nlandets samtliga kommuner under dygnets alla timmar och, i de större\r\nstäderna, i varje stadsdel.\r\nVi tar polisens problem, och därmed hela samhällets problem, på all-\r\nvar. Därför har vi föreslagit ett tillskott om 800 miljoner kronor för år\r\n2003. Tyvärr har vi inte från något annat parti fått gehör för vårt krav på\r\nett så stort anslag.\r\nFör att tillräckligt många poliser ska kunna nyrekryteras, så att vi på\r\nsikt kan nå upp till de 20 000 poliser som det talades om i valrörelsen,\r\nkrävs det en fjärde polishögskola. Det är glädjande att detta krav från\r\nCenterpartiet har fått stöd från Moderaterna och Folkpartiet. Även en-\r\nskilda ledamöter från Socialdemokraterna och Vänsterpartiet har motio-\r\nnerat om detta.\r\nHerr talman! För bara några veckor sedan uttalade statsrådet Morgan\r\nJohansson att Sverige inom tio år ska vara narkotikafritt. Det låter bra.\r\nTyvärr är det, menar jag, lite naivt att tro att Sverige någonsin kan bli\r\nnarkotikafritt. Även om vi får kontroll över den narkotika som i dag finns\r\nkommer det tyvärr - det är jag övertygad om - nya narkotiska preparat\r\natt missbruka.\r\nÄven om jag tror att hela landet aldrig kan bli narkotikafritt finns det,\r\nmenar jag, platser och funktioner i samhället som måste vara helt narko-\r\ntikafria. Skolan är given i det sammanhanget, men också en mängd ar-\r\nbetsplatser - helst alla arbetsplatser. Kanske gäller det framför allt i\r\nsituationer där vi alla lägger ansvaret för våra liv i andras händer, till\r\nexempel när vi flyger eller åker tåg. Hälso- och sjukvården är också ett\r\nbra exempel.\r\nDär det också verkligen borde vara narkotikafritt är kriminalvårdsan-\r\nstalterna men så är, tyvärr, verkligen inte fallet. För en tid sedan besökte\r\njag en anstalt hemma i Skåne. Där medgav chefen lite sorgset att det\r\nfinns narkotika även på hans anstalt. Men med de resurser som han har\r\noch med de regler som finns ser han ingen möjlighet att få stopp på detta.\r\nUtöver ökade resurser behövs det både morot och piska för att narko-\r\ntikan ska kunna begränsas och på sikt, förhoppningsvis, kunna elimineras\r\nfrån fängelserna.\r\nDet krävs en bättre kontroll av besökarna, som alltför ofta lyckas ta\r\nmed narkotika in på anstalten. Tyvärr krävs det också en bättre kontroll\r\nav personalen. Det behövs fler narkotikahundar och också urinprov. Jag\r\nkan även tänka mig att införa systemet med glasruta för att särskilja de\r\nintagna och besökarna.\r\nPlatsbristen på anstalterna har också inneburit att det blivit svårare att\r\ngöra kontroller och att föra kampen mot narkotikan. Det här är givetvis\r\nockså integritetskränkande för de intagna.\r\nCenterpartiet har för år 2003 föreslagit mer resurser till kriminalvår-\r\nden än något annat parti. Vårt tillskott på 200 miljoner kronor skulle\r\nverkligen ha behövts för att kunna bekämpa narkotikan och utveckla\r\nprogramverksamheten. Det är självklart att programverksamheten inte\r\nkan fungera om den intagne samtidigt missbrukar narkotika.\r\n40 % av dem som i dag sitter i fängelse kommer enligt statistiken att\r\nåterfalla i brottslighet inom tre år. Bland unga brottslingar är statistiken\r\nännu sämre. 70 % återfaller i brott enligt en BRÅ-rapport. Det kan vi\r\nabsolut inte acceptera som en godkänd nivå!\r\nÖver huvud taget krävs det ökade resurser för att klara ungdoms-\r\nbrottsligheten. Polis, åklagare och domstolar hinner inte med, och sex-\r\nveckorsregeln klarar man i princip inte någonstans, utan det tar närmare\r\ntre månader. Eftersom brottsligheten bland unga tenderar att bli grövre\r\nmåste utrymme skapas för att höja straffskalans miniminivå vid väldigt\r\ngrova brott.\r\nHerr talman! Våldet mot kvinnor är ytterligare ett område som rätts-\r\nväsendet måste prioritera högt. Det finns undersökningar som visar att\r\növer hälften av alla kvinnor utsatts för sexuella trakasserier och att nästan\r\nhälften av alla kvinnor vid något tillfälle utsatts för våld av en man. Det\r\när uppgifter som jag som man skäms över, måste jag säga. Det är till-\r\nsammans som vi kan göra någonting för att förändra det. Lägger man\r\ndessutom till en undersökning från Folkhälsoinstitutet, som visar att en\r\nåttondel av alla svenska män på något sätt köpt sexuella tjänster, förstår\r\nman vilket arbete som ligger framför oss. Jag skulle inte vilja kalla\r\nsvenska män för talibaner, det är inte en relevant jämförelse, men det är\r\ndefinitivt så att många män har en fullkomligt snedvriden kvinnosyn.\r\nKampen mot kvinnovåld är en kamp minst lika mycket för oss män\r\nsom för kvinnor. Det är ingen kamp kvinnor mot män eller män mot\r\nkvinnor, utan det är någonting som vi måste arbeta med tillsammans. Jag\r\nnämner ett antal förslag på förbättringar för utsatta kvinnor.\r\nHandläggningen av sekretess vid skyddad identitet måste skötas be-\r\ntydligt bättre, och ansvaret för speciellt allvarliga fall bör flyttas från\r\nkommunerna till förslagsvis Rikspolisstyrelsen.\r\nEn kvinna som måste flytta och fly och kanske helt byta identitet får\r\nofta höjda kostnader. Det ekonomiska biståndet borde sättas med hänsyn\r\ntill skyddsbehovet.\r\nDet krävs bättre kunskap inom socialtjänsten för att utsatta kvinnor\r\nska beviljas den rättshjälp som de har rätt till.\r\nLagen om besöksförbud bör förändras så att varje överträdelse auto-\r\nmatiskt betraktas som ett brott och därmed kan ligga som grund för häkt-\r\nning. Besöksförbud kan också kombineras med fotboja och gälla ett\r\nstörre geografiskt område, kanske till och med en hel kommun i vissa\r\nextrema fall.\r\nVåldtäktslagstiftningen måste också förändras bland annat genom en\r\nförändring av vanmaktsbegreppet, som vi tidigare debatterat i kammaren.\r\nVi anser också att straffen för sexualbrott ska skärpas. Hela straffskalan\r\nmåste användas.\r\nDe män som döms till fängelse för sexualbrott måste samtidigt få\r\nbästa möjliga vård under sin anstaltstid. Den höga återfallsfrekvens som\r\nfinns hos sexualbrottslingar är allt annat än godtagbar.\r\nVid ett besök på en anstalt som är specialiserad på just sexualbrotts-\r\nlingar fick jag veta att samtidigt som männen genomgår programverk-\r\nsamhet för att förändra sin syn på kvinnor och sexualitet kan anstaltsled-\r\nningen inte hindra dem från att få porrfilmer och porrtidningar in till\r\nanstalten av besökande. Det måste vara snett, en regeländring borde vara\r\nmöjlig.\r\nHerr talman! Jag vill avsluta med att säga att för att uppleva livskva-\r\nlitet måste man känna trygghet. En del av tryggheten är ett fungerande\r\nrättsväsende. När människor börjar tappa förtroendet för rättsväsendet\r\noch försöker lösa problemen själva genom medborgargarden och hämnd-\r\nuppgörelse borde man förstå att det verkligen krävs åtgärder för att åter-\r\nskapa förtroendet för rättsväsendet och därmed också förtroendet för vår\r\ndemokrati. För oss i Centerpartiet är rättsväsendet ryggraden i demokra-\r\ntin. Det är därför vi också ville tillföra totalt 200 miljarder kronor mer till\r\nrättsväsendet under de kommande tre åren. Men det vann inte gehör.\r\nTyvärr vill den politiska majoriteten med Socialdemokraterna, Vänster-\r\npartiet och Miljöpartiet annorlunda.</pre><pre>Anf.  137  ALICE ÅSTRÖM (v) replik:\r\nHerr talman! Jag tänkte ta upp frågan om poliser och glesbygd. Där\r\ndelar jag Centerpartiets syn, och har gjort det under flera år, att just gles-\r\nbygdsproblematiken har varit oerhört viktig att lyfta upp. Det finns med i\r\nregeringens budgetförslag, man beskriver att glesbygdsproblematiken\r\nmåste tas upp och att man måste hitta en lösning på det.\r\nJag tror inte heller att lösningen kommer att vara att man ska sätta in\r\nväktare. Jag är helt övertygad om att man även inom glesbygd behöver\r\nvanliga poliser.\r\nDäremot blir jag lite fundersam när Centerpartiet lägger så pass\r\nmycket som 800 miljoner mer under kommande år på just polisväsendet.\r\nÄven om man skulle försöka starta en fjärde polishögskola nu, innan\r\nman har kunnat utvärdera de två nystartade, finns det inte poliser att\r\nanställa.\r\nMin fråga till Centerpartiet och Johan Linander blir då: Är det inte\r\nviktigt att följa upp och utvärdera den nya polisutbildning som startats i\r\nUmeå och Växjö innan man rusar i väg och bara fortsätter att bygga på?\r\nÄr det inte precis lika viktigt att vi månar om, även om det känns som ett\r\nakut läge, att ha en hög kvalitet på den polisutbildning som vi nu har?\r\nPrecis lika självklart som det är för Centerpartiet att säga att de inte vill\r\nha några sämre poliser eller några väktare är det för mig att tycka att de\r\npoliser som kommer ut ska ha fått en utbildning av hög kvalitet. Hur ser\r\nCenterpartiet på det?</pre><pre>Anf.  138  JOHAN LINANDER (c) replik:\r\nHerr talman! Det är alltid viktigt att utvärdera de åtgärder som har\r\nvidtagits. Men samtidigt vet vi vilka stora pensionsavgångar som väntar.\r\nVi kan inte bara sitta och vänta med att det utbildas fler poliser. Vi ser att\r\nvi inte ens kommer att klara pensionsavgångarna ett antal år framåt. Det\r\ntar trots allt ett visst antal år innan de nyutbildade poliserna är färdiga.\r\nAlice Åström ifrågasätter att vi vill satsa 800 miljoner kronor mer re-\r\ndan under 2003. I viss män är det startkostnader för den fjärde polissko-\r\nlan. Vi menar att vi får sätta i gång med den parallellt med att vi utvärde-\r\nrar de två tidigare i Umeå och Växjö.\r\nDessa 800 miljoner ska också användas till att förstärka med kring-\r\npersonal inom polisen. Det har tyvärr blivit så att polisen har fått utföra\r\nen mängd administrativa uppgifter som gör att de inte hinner med de\r\npolisiära uppgifterna i samma utsträckning. Genom att vi satsar mer på\r\nkringpersonal kan polisen verkligen få ägna sig åt den polisiära verksam-\r\nheten. Pengar behövs också till ett nytt kommunikationssystem, som har\r\ndiskuterats vid åtskilliga tillfällen tidigare.</pre><pre>Anf.  139  ALICE ÅSTRÖM (v) replik:\r\nHerr talman! Det var intressant att få en lite bättre bild av hur dessa\r\n800 miljoner skulle användas. För min del var det lite förvånande att\r\nCenterpartiet nu hade så mycket kraftigare ökningar på flera områden än\r\nvad man haft under förra mandatperioden.\r\nDå skulle jag vilja gå in på kriminalvården och narkotikafrågan. Där\r\ndelar jag Johan Linanders uppfattning om att det är oerhört viktigt att\r\nman förbättrar behandlingsinsatserna när det gäller narkotika på anstal-\r\nten. Det finns en sådan satsning som majoriteten gjort i narkotikafrågan.\r\nMan satsar 110 miljoner kronor de kommande åren för att förbättra insat-\r\nserna för kontroll men framför allt på behandlingssidan inom kriminal-\r\nvården. Anser man inte från Centerpartiet att det här är tillräckligt, eller\r\nhur mycket hade man tänkt att utveckla det? I dagsläget ligger man långt\r\nifrån dessa 110 miljoner som majoriteten har tillskjutit. Vad är det man\r\nska göra specifikt med dessa ytterligare 200 miljoner i så fall?</pre><pre>Anf.  140  JOHAN LINANDER (c) replik:\r\nHerr talman! Tyvärr tror jag inte att era 110 miljoner kronor räcker\r\ntill de åtgärder som ni beskriver i utskottsbetänkandet och som regering-\r\nen har skrivit om i sin budgetproposition. De pengar som ni avsätter\r\nbehövs för de nya platser som kriminalvården planerar för, som vi har\r\nhört vid föredragningar från kriminalvårdens generaldirektör. De pengar-\r\nna behövs där. Vill vi satsa ytterligare på programverksamhet för bättre\r\nvård så att vi kan minska återfallsfrekvensen krävs nya pengar. Visst är\r\n200 miljoner kronor väldigt mycket pengar, men när jag gjort mina besök\r\nute på anstalter kan jag säga att jag inte tvivlar på att dessa 200 miljoner\r\nverkligen behövs.</pre><pre>Anf.  141  SUSANNE EBERSTEIN (s):\r\nHerr talman! I en demokrati ska människor kunna känna trygghet,\r\noch det är en gemensam uppgift för oss alla att verka för det. I ett tryggt\r\noch jämlikt samhälle ska man inte behöva vara rädd för att utsättas för\r\nvåld och brott. Rättsväsendet har därför en central roll i demokratin, i en\r\npolitik för välfärd. I vårt partiprogram säger vi:\r\n\"Att bekämpa brottslighet är en del av trygghetspolitiken. I det ingår\r\nockså att bekämpa brottslighetens orsaker. Samhället måste reagera tyd-\r\nligt mot brott och regelöverträdelser. Men den långsiktigt bästa brottsbe-\r\nkämpningen ligger i att skapa ett samhälle där de sociala klyftorna är\r\nsmå, där alla har rätt till arbete och barn och ungdomar har trygga upp-\r\nväxtvillkor.\"\r\nEgentligen är det här självklarheter. Det borde inte ens behöva sägas,\r\natt det bästa medlet mot brott är ett jämlikt samhälle där alla människor\r\nbehövs. Jag är stolt över att vårt parti står upp för den här helhetssynen,\r\natt vi satsar på en generell välfärdspolitik som kommer alla till del och att\r\nvi satsar på att utveckla rättsväsendet.\r\nSamtidigt måste vi se verkligheten som den är. Vi har mycket kvar att\r\ngöra i kampen mot brott. Brottsligheten finns och den har förändrats och\r\nblivit grövre. Samhällsklimatet har blivit hårdare. Våld är vardagsmat. I\r\nTV visas både det verkliga våldet i nyhetsprogrammen och underhåll-\r\nningsvåldet i spelfilmer. Samtalstonen har förråats, exempelvis i skolan.\r\nBarn använder ibland ett språk och har ett sätt mot varandra och mot\r\nlärare som inte kan accepteras. Videospelen visar och lär ut förfärliga\r\nmönster. Därför måste vi satsa hårdare. Vi måste satsa på alla plan. Och\r\nvi måste bli bättre. Vi måste hitta bättre metoder och bli effektivare i\r\nkampen mot brottsligheten. Alla måste engageras.\r\nNästan dagligen nås vi av rapporter om grova brott, om brott mot\r\nkvinnor och barn, om rasistiska brott och om organiserad brottslighet.\r\nDet är mycket oroande och alarmerande. Det får oerhört allvarliga kon-\r\nsekvenser för dem som drabbas och det får allvarliga konsekvenser för\r\nklimatet i hela vårt samhälle.\r\nInte minst allvarlig är människors berättigade upprördhet över den\r\nbristande tryggheten. Oro och otrygghet begränsar människors möjlig-\r\nheter och det begränsar livet. Det är någonting som vi inte kan acceptera.\r\nEtt råare samhällsklimat med otrygga människor inte bara begränsar\r\nmänniskors livsrum, utan det är också ett hot mot demokratin. Demokra-\r\ntin bygger på att människor är delaktiga och tror på politikens möjlighe-\r\nter. Otrygghet och rädsla minskar människors tilltro till varandra och\r\ntrasar sönder solidariteten i samhället.\r\nHerr talman! När man lyssnar på inläggen här i kammaren kan man\r\ntro att oppositionen i justitieutskottet varit på en annan planet under de\r\nsenaste åren. Visst hade jag förväntat mig eländesbeskrivningar, men att\r\nman så totalt låtsas ovetande om allt arbete som pågår på rättsväsendets\r\nområde är anmärkningsvärt.\r\nTycker ni illa om den stora satsning som görs? Vill ni inte ha fler po-\r\nliser? Vill ni inte utveckla kriminalvården? Tycker ni inte att brottsoff-\r\nrens situation ska förbättras? Vill ni inte effektivisera domstolarna? Eller\r\nhar ni helt andra förslag om hur kampen mot brott ska föras?\r\nSom alla vet är vi mitt uppe i ett utvecklingsarbete för hela rättsvä-\r\nsendet som syftar till att brottsligheten ska minska och till att tryggheten i\r\nsamhället ska öka. Vi ska förstärka rättsväsendets förmåga att förebygga,\r\nutreda och lagföra brott. Vi reformerar domstolarna och vi utvecklar\r\nkriminalvården.\r\nVi satsar extra för att öka antalet poliser och för att säkerställa närpo-\r\nlisreformen. Vi har startat två nya polishögskolor. Totalt kommer 4 000\r\nnya poliser att utbildas under mandatperioden.\r\nDen stora satsningen med resurstillskott och reformarbete är mycket\r\npositiv samtidigt som den är nödvändig. Vi måste, som jag tidigare sade,\r\nbekämpa brottsligheten på alla fronter.\r\nHerr talman! Trots att det finns risk att människors oro späds på tyck-\r\ner jag att det är positivt att rättsväsendefrågor numera har större utrymme\r\ni samhällsdebatten. Det är viktiga frågor som alla berörs av och bör ta del\r\ni. Det är helt enkelt en angelägenhet för alla. Det är viktigt med diskus-\r\nsioner om hur polisen ska arbeta, hur domstolarna fungerar och hur kri-\r\nminalvården ska bedrivas. Förhoppningsvis ökar engagemanget för och\r\nkunskaperna om dessa komplexa frågor.\r\nDock måste jag säga att alla inlägg som görs i debatten inte för ut-\r\nvecklingen framåt. Jag har förståelse för - och tycker i vissa stycken - att\r\nman ska spetsa till en del inlägg för att göra sitt budskap tydligt. Men det\r\nmåste finnas gränser. Den svartmålning av rättsväsendet som många\r\nägnar sig åt är närmast skamlig.\r\nSkamlig är också retoriken här när vi debatterar resurserna till rätts-\r\nväsendet. Oppositionen argumenterar som om situationen är katastrofal\r\noch att deras förslag skulle lösa alla problem. Jag skulle tycka att det\r\nvore intressant att höra mer i detalj vad som skulle kunna göras med era\r\nbudgetförslag, konkret i verkligheten.\r\nHur många fler poliser skulle finnas på gatorna? På vilket sätt skulle\r\nkriminalvården bli effektivare? Hur många fler dömda skulle rehabilite-\r\nras till ett liv utan brott med era budgetförslag? Hur skulle domstolarna\r\nbli effektivare?\r\nSanningen är att den satsning som vi socialdemokrater har gjort till-\r\nsammans med Miljöpartiet och Vänsterpartiet under de senaste åren går\r\nlångt utöver vad ni tidigare har föreslagit. Och nu låtsas ni som att inget\r\nhar hänt och att inget arbete pågår.\r\nJag kan inte komma ifrån tanken att oppositionen tycker att det är be-\r\nsvärligt när vi socialdemokrater, vänsterpartister och miljöpartister satsar\r\npå alla delar av rättsväsendet. Ni anser att det är era frågor, och därför\r\ntenderar ni att blunda och hålla för ögonen. Men ni får vänja er vid att det\r\när våra frågor och att det är en viktig del av välfärdssamhället som vi\r\nvärnar om och som vi även i fortsättningen tänker agera aktivt i.\r\nOppositionen tycks inte heller förstå att rättsväsendet är en del av\r\nsamhället och att man inte kan bekämpa brott enbart med fler poliser och\r\nsträngare straff. Det behövs mycket mer än så. Det behövs väl fungeran-\r\nde samhällen där alla får plats och där vi alla har viktiga roller att spela.\r\nDet behövs en helhetssyn både för att förstå brottslighetens orsaker\r\noch för att förstå hur den ska bekämpas. Det behövs en politik som mot-\r\nverkar social utslagning, segregation och främlingsskap. Det behövs en\r\nvälfärdspolitik som ger alla barn chans till en god start i livet. Det behövs\r\nen bra barnomsorg och bra skolor till alla barn. Det behövs en bra sjuk-\r\nvård till alla efter behov, inte beroende på hur mycket pengar man kan\r\nbetala ur den egna fickan. Det behövs en bra äldreomsorg. Det behövs ett\r\nrikt föreningsliv som är tillgängligt för alla och det behövs självfallet en\r\nbrottsförebyggande politik.\r\nModerat politik handlar främst om skattesänkningar. I valrörelsen ta-\r\nlade man om skattesänkningar på 130 miljarder kronor. Skattesänkning-\r\narna ska enligt moderaterna inte drabba rättsväsendet, tvärtom. Man\r\nföreslår nedskärningar på anslagen till välfärdspolitiken och lägger till-\r\nbaka en liten del på rättsväsendet. Det kallar man en politik för rättvisa\r\noch trygghet. I verkligheten betyder en sådan politik att man rycker un-\r\ndan grunden för en brottsförebyggande välfärdspolitik och banar väg för\r\norättvisa och otrygghet.\r\nHerr talman! Det finns inga enkla lösningar när det gäller att bekäm-\r\npa brottslighet. Men jag är övertygad om att vi alla kan bidra till att föra\r\nutvecklingen i rätt riktning. Vi kan öka våra kunskaper och vi kan be-\r\nstämma oss för de bästa åtgärderna. Det behövs engagerade människor\r\nsom bryr sig och det behövs insatser på många plan.\r\nVi kan öka våra kunskaper om vilka metoder och vilka insatser som\r\nfungerar brottsförebyggande och rehabiliterande genom att studera goda\r\nexempel, för sådana finns.\r\nEtt positivt exempel på vad som pågår är framväxten av lokala brotts-\r\nförebyggande råd. De bildas nu i snabb takt över hela landet. I råden\r\ningår representanter från kommunen, polisen, lokala företagare, före-\r\nningslivet, skolan och även många andra på olika ställen. Ännu är det\r\nkanske för tidigt att utvärdera deras verksamhet, men personligen är jag\r\növertygad om att råden har stor positiv betydelse i det brottsförebyggan-\r\nde arbetet. De som ingår i råden har kunskaper om vad som händer på\r\norten och känner kommuninnevånarna. De vet var brotten begås och de\r\nvet var det kan förekomma bråk. De har goda förutsättningar att åstad-\r\nkomma resultat.\r\nEn annan positiv sak som pågår är utvecklingen av stödet och skyddet\r\nför brottsoffer. I samband med att propositionen Stöd till brottsoffer an-\r\ntogs för drygt ett år sedan lades strategin fast. Den innehåller:\r\n? utbildning i brottsofferfrågor för rättsväsendets personal,\r\n? ökat samarbete mellan myndigheter och med ideella organisatio-\r\nner,\r\n? mera forskning,\r\n? särskilda satsningar på kvinnor, barn och ungdomar.\r\nKonkret kommer det att betyda att domstolarnas personal har utbild-\r\nning i brottsofferfrågor och även att brottsofferaspekten finns med vid\r\nutformningen av informationsmaterial och lokaler. Informationen till\r\nbrottsoffer kommer att vara bättre och mer tillgänglig. Domstolarna ska\r\nockså förbättra säkerheten för brottsoffren. Självklart får man också\r\nkontinuerligt möjlighet att utvärdera vilka åtgärder som varit verknings-\r\nfulla och vilka som kan förbättras.\r\nEn annan positiv händelse i vårt samhälle och en ny företeelse är\r\nKris, Kriminellas revansch i samhället. Hemma hos oss har de en väldigt\r\nframgångsrik verksamhet. De stöds också ekonomiskt och naturligtvis\r\nmoraliskt av omgivningen i kommunen och av polisen. Det medför att\r\nmänniskor som kommer ut från fängelset och som kanske annars skulle\r\nåterfalla i brott får stöd och hjälp när de kommer ut.\r\nEfter vad vi i utskottet erfarit kommer vi också att flytta fram positio-\r\nnerna i kampen mot den ekonomiska brottsligheten. Vi väntar på en ny\r\nekobrottsstrategi som ska komma i början av nästa år. Efter vad vi in-\r\nhämtat kommer man att föreslå förstärkningar av Ekobrottsmyndigheten,\r\ngöra en straffrättslig översyn och initiera ett arbete för en effektivare\r\nmyndighet.\r\nSom jag tidigare sagt här i dag är vi mitt uppe i ett utvecklingsarbete\r\nför hela rättsväsendet. Det är positivt och spännande.\r\nHerr talman! Jag vill avsluta med de meningar som vi socialdemo-\r\nkrater brukar använda när vi sammanfattar vår politik för rättsväsendet:\r\n? Vi vill förebygga brott genom en politik mot ekonomisk utslag-\r\nning och socialt utanförskap.\r\n? Vi vill bekämpa brott genom ett arbete för ett effektivt rättsvä-\r\nsende, en socialt medveten poliskår och kompetenta domstolar.\r\n? Vi vill förhindra återfall i brott genom en progressiv kriminal-\r\nvård som syftar till att återföra brottslingar till ett vanligt liv.\r\nHerr talman! Jag yrkar bifall till utskottets förslag i betänkandet och\r\navslag på samtliga reservationer samtidigt som jag vill önska utskottet,\r\nkansliet och justitieministern en god jul och ett gott nytt år.</pre><pre>Anf.  142  JOHAN PEHRSON (fp) replik:\r\nHerr talman! Jag vill börja med att tacka min kollega och utskottets\r\nvice ordförande för hennes trevliga hälsning. Men den föregicks av ett\r\nkänt positivdragande där man gör allt för att absolut inte erkänna att det\r\nfinns brister i verkligheten.\r\nJag tycker att det är positivt med ett omfattande utvecklingsarbete\r\ninom de rättsvårdande myndigheterna. Men när detta leder till att 850\r\npoliser är sjukskrivna och att myndighetschefen i Dalarna tänker stänga\r\nalla polisstationer kallar jag det inte utveckling, utan det är på väg till\r\navveckling. Detta är en verklighet som inte ens Susanne Eberstein kan\r\nblunda för, för den finns där.\r\nSusanne Eberstein lyfter också på förlåten och säger att det är fantas-\r\ntiskt med en progressiv kriminalvård. Men den kriminalvården innebär\r\natt människor avtjänar hela sina straff i häkte och har inte en chans att få\r\nvård och uppföljning. De som är häktade kan inte ta emot besök. Det blir\r\nrätt konstigt att inte vilja se den verkligheten, för vi har ju ett ansvar för\r\ndetta. Det är inte det som står i Susanne Ebersteins anförande eller det\r\nsom står i protokollet som är verkligheten, utan det är den brutala verk-\r\nligheten som finns utanför och som är ganska jobbig.\r\nJag understryker gärna att det görs positiva saker och att det går åt\r\nrätt håll. Men om vi ska ha ett grepp om verkligheten måste vi se verk-\r\nligheten.</pre><pre>Anf.  143  SUSANNE EBERSTEIN (s) replik:\r\nHerr talman! Det är intressant det här med olika arbetsplatser. Jag tror\r\natt polisens arbetsplats är precis som alla andra; det finns alldeles för\r\nmycket fyrtiotalister överallt just nu. Vi är, emellanåt i alla fall, lite\r\ntrötta\r\noch lite less, så nu behövs det nya tag för att få fart på oss fyrtiotalister\r\nigen så att vi kan hålla ända fram till pensionsåldern.\r\nDet gäller att entusiasmera och att engagera när man till exempel sit-\r\nter i polisstyrelserna. Så har inte skett här i Stockholm, utan jag har en\r\nkänsla av att polisstyrelsen mer har sett som sin uppgift att hacka på\r\nregeringen. Men vi som sitter i polisstyrelserna ute i landet ser vilket\r\noerhört bra arbete som utförs och hur viktigt det är, precis på samma sätt\r\nsom på andra arbetsplatser, att lite grann anpassa arbetssituationen för\r\ndem som annars kanske blir sjukskrivna och fundera på hur man ska\r\nfördela arbetsuppgifterna.\r\nJust nu har vi en enorm input av unga nya poliser som kommer ut i\r\nvårt land, och det är fantastiskt vad de bidrar till en mycket bättre ar-\r\nbetsmiljö. Det finns anledning för Johan Pehrson att åka ut och titta på\r\ndet. Kom gärna till Sundsvall! Även Sollefteå, kan jag trösta centerpar-\r\ntisten med, har många unga poliser har sökt sig till, och det har blivit\r\njättebra.\r\nNär det sedan gäller bekymret med bristen på platser i kriminalvården\r\nkan man också se det lite grann positivt. Det är ju bra att domstolarna,\r\npolisen och åklagarna verkligen gör sitt jobb så att flera blir dömda och\r\nlagförda. 33 personer vistas i dag i dubbelrum. Jag tycker inte att det är\r\nså väldigt farligt. Vi har ju fått värre signaler tidigare. Men det är klart att\r\nvisst är det brist på platser.</pre><pre>Anf.  144  JOHAN PEHRSON (fp) replik:\r\nHerr talman! Det är framför allt ett problem för de 33 personer som\r\nvistas i dubbelrum, för de har ju en väldigt allvarlig situation vad gäller\r\nrättssäkerheten och möjligheten att utnyttja de rättigheter som man ska\r\nha när man sitter i fängelse.\r\nJag nämnde i mitt eget anförande att det finns signaler om att det på\r\nvissa håll inom polisen funkar ganska bra. Det handlar om en ren ledar-\r\nskapsfråga, en fråga om ledarskap som börjar från den absoluta toppen.\r\nDå är det kul att se att man kan åstadkomma förändringar. Numera fun-\r\nkar det rätt så bra, och det känns positivt. Men fortfarande är det ändå så\r\natt i Dalarna och i Uppsala till exempel är det total kris. En hel del har att\r\ngöra med de ekonomiska anslagen. Rikspolischefen är orolig över att\r\npengarna inte ska räcka till. Han litar inte på Susanne Ebersteins löften.\r\nHan litar inte heller på justitieminister Thomas Bodströms löften. Han\r\nräknar inte hem en enda krona förrän han har dem i handen. Och jag\r\nförstår honom för läget har varit så tufft så länge, och man vet att nu\r\nräcker inte pengarna ens till alla de poliser som man ska utbilda.\r\nMajoritetstexten berör detta med rättshjälp. Här tror man att man kan-\r\nske slår i taket. Frågan om rättshjälp handlar ju om tillgänglighet, alltså\r\nom möjligheten för oss som medborgare när vi hamnar i tvister och kon-\r\nflikter att gå till domstol och få hjälp. Det kan gälla vårdnadsmål, det kan\r\ngälla svåra skilsmässor, det kan gälla skadeståndsmål. Tänker Susanne\r\nEberstein hjälpa till med att få fram mer resurser till rättshjälp för att öka\r\nmedborgarnas möjligheter att gå till domstol och få sin sak prövad?</pre><pre>Anf.  145  SUSANNE EBERSTEIN (s) replik:\r\nHerr talman! De personer i fängelserna som nu delar rum, vilket i och\r\nför sig inte alls är bra, har faktiskt gått med på att göra det. Det fick vi\r\nhöra vid vår hearing av Kriminalvårdsverkets generaldirektör. Man har\r\nkunnat ordna det praktiskt på många ställen. Det känns bra att man gör\r\ndet på det sättet.\r\nJa, rikspolischefen har kanske all anledning att inte räkna hem några\r\npengar förrän han har fått dem, framför allt med tanke på Johan Linan-\r\nders sätt att räkna in Tetra i sina egna budgetpengar. Det är ju någonting\r\nsom kommer att kosta 3-4 miljarder, så det måste vi ha ett helt annat tak\r\nför.\r\nMen som sagt i en välfärdsstat finns det många olika hål att stoppa i.\r\nDet är klart att det här görs en fördelning. Som vice ordförande i justitie-\r\nutskottet önskar jag naturligtvis att vi får mera pengar. Men det önskade\r\njag också när jag var gruppledare i socialutskottet, för där finns också\r\nmånga hål att stoppa i. Det gäller väl att göra en fördelning och att även\r\nse över rättshjälpskostnaderna.</pre><pre>Anf.  146  BEATRICE ASK (m) replik:\r\nHerr talman! Susanne Eberstein undrar om vi kommer från en annan\r\nplanet. Nej, vi har inte hämtat synpunkter eller den kritik som jag för-\r\nsökte framföra från någon annan planet utan från de expertmyndigheter\r\nsom arbetar på olika nivåer. Det är inte heller så att vi ifrågasätter eller\r\nkritiserar rättsväsendet. Det är nämligen inte en del av socialdemokratin.\r\nMin kritik och det som kammaren ägnar sig åt i dag är regeringens\r\nbudgetproposition och det beslut som fattades med anledning av den och\r\nde olika alternativen. Det är den kritiken som är vår uppgift att framföra\r\nnu. Jag och mina partivänner är valda för att faktiskt peka på brister i den\r\nbudgeten. Då är det så, och jag tog upp två områden, att på polisområdet\r\nhar Socialdemokraterna utlovat 4 000 nya poliser. Resurserna räcker inte\r\ntill det enligt Rikspolisstyrelsen och många andra som har räknat. Då är\r\nmin fråga: Är det budgetunderskott eller personalneddragningar som\r\nföredras av ansvariga socialdemokrater? Det handlar ju inte bara om att\r\nutbilda. Det handlar också om att kunna anställa.\r\nNär det gäller åklagarna är läget att Riksåklagaren har pekat på brister\r\ni resurser. Det föranledde justitieministern att tre dagar före valet lova\r\nmer pengar. De kom inte.\r\nDet här har inte att göra med att svartmåla rättsväsendet. Vi har att\r\npeka på uppenbara brister och halvsanningar i den socialdemokratiska\r\nretoriken.\r\nJag vill veta vad Susanne Eberstein och hennes partikamrater tänker\r\ngöra för att tillförsäkra polisväsendet resurser för att klara anställning av\r\nde nya poliser som har utlovats och vad man tänker göra för att försäkra\r\nsig om att åklagarinstitutionen kan fullgöra sina uppgifter. Eller måste\r\nman, som Riksåklagaren sade, dra ned på personalresurserna? Vilka\r\nkonsekvenser får det i så fall?</pre><pre>Anf.  147  SUSANNE EBERSTEIN (s) replik:\r\nHerr talman! Det är alldeles riktigt att vi har lovat 4 000 poliser. Det\r\nska komma 4 000 poliser. Men alla kommer ju inte år 2003. Man utbildar\r\n1 000 stycken per år. Därför är jag alldeles övertygad om att de 4 000\r\npoliserna kommer att kunna anställas, och det utan neddragningar. Det är\r\nnya resurser som ska komma till.\r\nJag har ju inte varit så länge i utskottet, men vad jag förstår har Riks-\r\nåklagaren ett av sina år givit löneökningar som inte riktigt var inräknade i\r\nbudgeten. Det har gjort att det har blivit lite kärvt för honom. Det får man\r\nväl ordna upp på något sätt, men det var ju inte så bra att använda pengar\r\nsom kanske inte egentligen hade.\r\nDet är ett bekymmer med åklagarna, det håller jag med om. Å andra\r\nsidan har de fått väldiga lönepåslag, och det borde väl kunna göra att de\r\njobbar energiskt och bra.</pre><pre>Anf.  148  BEATRICE ASK (m) replik:\r\nHerr talman! Polisens budgetunderskott, som man pekar på, är ju re-\r\ndovisade mer än en gång. Verksamheten leds såvitt jag vet av tidigare\r\npartikamrater. Men det är ju så att underskottet som polisen dras med\r\nmotsvarar nära 800 anställda under de närmaste åren. Det är lätt att säga\r\natt det får man väl fixa, varför var man så dum att man tecknade på ett\r\navtal? Resultatet är i vilket fall som helst att endera krävs det mer resur-\r\nser eller också får vi ett budgetunderskott eller personalneddragningar.\r\nÄr Susanne Eberstein beredd att ge besked här i dag om att vi ska ha\r\npersonalneddragningar för att klara budgeten inom polisorganisationen?\r\nDet är den frågan som många anställda inom polisen naturligtvis ställer\r\nsig. I stället talades det i anförandet om de storslagna satsningarna. Det är\r\nju bara munväder det handlar om.\r\nDet sker mycket som är bra inom polisen. Jag kan säga att den kritik\r\nsom riktades mot Polisstyrelsen i Stockholm är falsk. Jag är själv ordfö-\r\nrande i Polisnämnden City. Jag har ett mycket gott samarbete också med\r\nmina socialdemokratiska kamrater. Jag är mycket väl medveten om vad\r\nvi gör av positiv art också inom polisverksamheten. Men resurserna\r\nräcker inte för att klara de uppgifter som regeringen har ålagt oss. Det är\r\nett stort bekymmer, och någon gång måste ni väl börja ta ansvar för den\r\nmajoritet som ni ändå sitter med och den politik som ni ska bära?</pre><pre>Anf.  149  SUSANNE EBERSTEIN (s) replik:\r\nHerr talman! Det gläder mig att Beatrice Ask har positiva erfarenhe-\r\nter från polisstyrelsen. Det var dock inte hennes polisstyrelse jag talade\r\nom utan den i Stockholms stad.\r\nOm jag har förstått det rätt från Rikspolisstyrelsen går polisen gene-\r\nrellt sett ihop. Vissa går back och andra klarar sig väldigt bra. Så det är\r\nnaturligtvis ett bekymmer hur man fördelar resurserna över landet. Vi\r\nkanske behöver nya nycklar för hur vi fördelar dem. Det kanske inte alls\r\när bra. Det ser olika ut, men totalt sett går man som sagt ihop. Då kan\r\nman fundera över varför vissa inte går ihop och andra går mer än ihop\r\noch hur man kan förändra det.\r\nMen visst är det ett bekymmer. Många polismyndigheter dras med\r\ngamla underskott, och det måste de naturligtvis ta med sig och rätta till.\r\nSå har det ju alltid varit bestämt, att om man inte håller budgeten får man\r\nfaktiskt ta med sig det. Då får man försöka ordna det senare. Det har\r\negentligen ingenting med de här nya poliserna att göra.</pre><pre>Anf.  150  JOHAN LINANDER (c) replik:\r\nHerr talman! Jag måste säga att det är en intressant retorik som Su-\r\nsanne Eberstein använder. Hon säger att vi i oppositionspartierna visser-\r\nligen har mer pengar i våra förslag till budgetpropositioner men att vi\r\ninte kommer att kunna göra något med dem. Susanne Eberstein säger\r\nockså att det inte behövs mer pengar - jag uppfattade det i varje fall så.\r\nSamtidigt kunde man läsa i tidningen till exempel i lördags att det i Riks-\r\npolisstyrelsens budgetunderlag tydligt framgår att polisens pengar inte\r\nräcker till för de nya poliser som politikerna utlovat. De räcker i själva\r\nverket inte ens till för dem som finns i dag.\r\nHär i Stockholm har länspolismästare Gunno Gunnmo räknat ut att\r\nunderskottet nästa år blir 147 miljoner kronor. Min fråga till Susanne\r\nEberstein är: Har Rikspolisstyrelsen och länspolismästaren räknat fel?\r\nEller kan det vara så att det finns för lite pengar till polisen?</pre><pre>Anf.  151  SUSANNE EBERSTEIN (s) replik:\r\nHerr talman! Som jag alldeles nyss sade kanske det också handlar om\r\nen lite felaktig fördelning mellan de olika myndigheterna. Men det jag\r\ntycker är intressant är att vi satsar 24,5 miljarder kronor på rättsväsendet.\r\nModeraterna vill lägga till 900 miljoner, Folkpartiet 500 miljoner, kd 700\r\nmiljoner och Centern faktiskt så mycket som 1 miljard kronor. Men det\r\nskulle räcka till väldans mycket.\r\nJag kan inte se att det löser så stora problem som oppositionen anser\r\nsig lösa med just att tillföra de här ganska små beloppen. Det är ju så att\r\nen borgerlig regering kommer att samarbeta med Moderaterna och sänka\r\nskattetrycket med 130 miljarder. Det betyder ju minskade inkomster. Då\r\nbehöver man nog mycket mer poliser ute på stan, när vi sänker garden i\r\nfråga om välfärdssamhället.\r\nMen det gäller som sagt att polisen tar till vara de resurser de har på\r\nallra bästa sätt, att vi får ned sjukskrivningarna och att vi inför den här\r\ntimecare-tjänstgöringen som man ändå har sagt kommer att spara pengar\r\npå ett bra sätt.</pre><pre>Anf.  152  JOHAN LINANDER (c) replik:\r\nHerr talman! Jag vill också säga, liksom Johan Pehrson gjorde, att det\r\nvisst finns mycket som är positivt. Det blir inte bra i sådana här debatter\r\nnär man svartmålar allting. Det är jättepositivt att det har kommit nya\r\npoliser i Sollefteå. Det kanske inte ser lika bra ut överallt.\r\nEtt utvecklingsarbete är bra, men frågan är hur lång tid det ska pågå.\r\nNu har ni haft nio år på er, men när drar ni slutsatsen att man kanske är\r\ninne på fel väg? Vi vet att antalet poliser minskar. Vi vet att brottslighe-\r\nten ökar och blir grövre. Det kanske är dags att tänka om?\r\nSedan är det inte första gången som svaret på alla frågor är att Mode-\r\nraternas skattesänkningar skulle göra det mycket sämre. Men det kanske\r\ninte hade blivit så i en borgerlig regeringen. Det vet vi inte. Men det får\r\nvi förhoppningsvis se efter nästa val.</pre><pre>Anf.  153  SUSANNE EBERSTEIN (s) replik:\r\nHerr talman! Jag är glad över att det plötsligt har blivit en positiv\r\nanklang här, för så lät det inte i den tidigare debatten när jag satt och\r\nlyssnade på er. Jag tycker inte att vi ska tänka om utan att vi ska tänka\r\nvidare. Jag tror att vi faktiskt har många olika saker som vi kan förenas\r\nomkring och där vi skulle kunna komma överens om vad som är allra\r\nbäst att göra.\r\nDet görs trygghetsundersökningar. Det görs inte bara i Sollefteå utan\r\ndet har även gjorts i Jämtland. De är faktiskt tryggast i hela Sverige. Det\r\när en ganska stor glesbygd i Jämtland. Men jag tror som sagt att det finns\r\nmycket att ta vara på hos de olika politiska partierna. Det kan man också\r\nse i en del av motionerna, precis som Johan Pehrson sade tidigare. Så vi\r\nhar mycket gemensamt - men vi har också mycket som skiljer oss åt. Så\r\nfår det väl vara i ett demokratiskt samhälle.</pre><pre>Anf.  154  LEIF BJÖRNLOD (mp):\r\nHerr talman! Jag skulle vilja börja med att instämma i vad Alice sade.\r\nDet var tacket till vårt kansli, som lyckades få ordning på allt det där som\r\njag som nyvald ledamot såg som ett gigantiskt virrvarr av motioner,\r\nreservationer, särskilda yttranden och gamla uttalanden som jag snabbt\r\nförsökte läsa in mig på. Kansliet har verkligen varit behjälpliga. Jag tack-\r\nar verkligen för det.\r\nHerr talman! Miljöpartiet stöder utskottets förslag. Vi har inte heller\r\nlämnat in några reservationer eller särskilda yttranden. Detta beror inte\r\npå att vi håller med om allt som står i utskottets förslag utan dels för att\r\ndet har varit ont om tid att sätta sig in i alla förarbeten och överenskom-\r\nmelser som är gjorda sedan tidigare, dels för att vi efter valet har bytt\r\nrepresentant i utskottet.\r\nVi har lämnat in flera motioner under den allmänna motionstiden som\r\npå olika sätt belyser Miljöpartiets ställningstaganden utan att det direkt\r\npåverkar budgeten. Därför kommer de att behandlas senare. Vi har bland\r\nannat begärt att livstidsstraffet ska omvandlas till ett tidsbestämt straff.\r\nHär tror jag inte att det ska vara något större problem att nå enighet, för\r\ndet påverkar ju inte budgeten och det är ett steg mot ökad humanisering.\r\nMiljöpartiet har genom Gustaf Fridolins motion begärt att regeringen\r\nser över lagstiftningen vad beträffar konflikter mellan enskilda och sam-\r\nhället på grund av samvetsvägran.\r\nVi har vidare begärt att preskriptionstiden för miljöbrott förlängs,\r\ntillika med brott mot djurskyddslagen. De här brotten tar ju väldigt lång\r\ntid att utreda, och risken är att de skyldiga inte kan lagföras på grund av\r\natt preskriptionstiden är så kort och utredningen så komplicerad. Vi me-\r\nnar att det inte räcker med att bara förlänga preskriptionstiden. Miljö-\r\nåklagarna behöver förstärkas också på personalsidan. Detta kommer\r\ngivetvis att påverka budgeten, men det hoppas vi få återkomma till.\r\nVi har också i en motion efterfrågat större och bättre möjligheter till\r\nrättshjälp vid trafikskadeersättningsanspråk, eftersom det ofta är samma\r\nförsäkringsgivare som beviljar rättshjälp som kan dömas att betala ut\r\ntrafikskadeersättningen. Vi ser att det här kan vara svårt att undvika kri-\r\ntik för bristande opartiskhet i de fall man finner att skadeersättning inte\r\nskulle utgå. Det skulle man kunna undvika med en annan tingens ord-\r\nning, det vill säga med utökade möjligheter till rättshjälp eller att man ser\r\növer  försäkringskonstellationerna på ett annat sätt.\r\nVi har gått igenom de motioner som har lämnats in även från andra\r\npartier. Där finner vi reservation 10, om ersättningar till polisen för ex-\r\ntrakostnader som är förorsakade av EU-toppmötet. Den har de borgerliga\r\npartierna gemensamt undertecknat. Man pekar där på att toppmötet blev\r\n146 miljoner dyrare än vad som budgeterats. Reservanterna hävdar att\r\nPolismyndigheten i Västra Götaland ska kompenseras för merkostnader-\r\nna. Vi delar den uppfattningen, och det gör regeringen också, att Västra\r\nGötalandspolisen ska få full täckning för dessa obudgeterade extrakost-\r\nnader.\r\nUtskottet skriver dessutom i sitt förslag att regeringen borde få i upp-\r\ndrag att återkomma med förslag om anslag och tilläggsbudget för att\r\ntäcka de uppkomna kostnaderna. Jag ser att det kan finnas många olika\r\nlösningar på detta. Här kommer vi att vara aktiva. Vi tycker att det är\r\nrimligt att om en polisstyrelse påläggs extraordinära kostnader bör också\r\nbeställaren stå för kostnaden i någon form.\r\nVi har förståelse också för Centerpartiets reservation 11 angående\r\npolisförsörjningen i gelsbygdsområden. Här tycks vi nästan ha nått en\r\nmajoritet, tycker jag. Vi anser att behovet finns, och vi ser att det kan\r\nfinnas fler och andra lösningar än det som reservanterna anför. Inför\r\nkommande budgetarbete kanske vi kan samsas om en skrivning som\r\nbehandlar problemet något mer övergripande. Men ansatsen - att det\r\nhandlar om en flexiblare och mer okonventionell lösning - delar vi.\r\nI det här fallet delar jag också Alice Åströms uppfattning att det är\r\nväldigt viktigt att vi ser över situationen. Jag tycker inte att jag har hört\r\nnågra röster som varit speciellt motsträviga mot det.\r\nDet finns en annan fråga som har värnat mycket. Det gäller stöd och\r\nersättning till vittnen. Vi ser det som ytterst viktigt att pågående arbete\r\nges de resurser som behövs i kommande budgetarbete. Vi menar att det\r\när viktigt att vittnena får ett bättre stöd. Det handlar både om ekonomiskt\r\noch om personellt stöd för vittnena. Vi vet att det förekommer påtryck-\r\nningar och hot mot personer som är beredda att uppfylla sitt samhällsan-\r\nsvar genom att vittna.\r\nFrån Miljöpartiets sida ser vi det som helt självklart att vittnen ska få\r\nsina kostnader helt täckta av det allmänna, för det är det allmänna det\r\ntjänar. Inom parentes kan jag säga att på många av Miljöpartiets kongres-\r\nser har frågan om vittnesstödsverksamheten tagits upp. Vi anser att en av\r\ngrundpelarna i ett rättvisesamhälle är att människor vågar vittna och höja\r\nsin röst mot orättvisor och brottslighet.\r\nMiljöpartiet stöder således utskottets förslag. Jag yrkar avslag på\r\nsamtliga motioner men signalerar samtidigt att vi kommer att återkomma\r\ni flera av frågorna i det kommande arbetet längre fram.\r\nVi vill samtidigt också deklarera att vi är kritiska till att riksdagen\r\nförlorar mer och mer av lagstiftningsinstrumentet genom att vi överlåter\r\nalltmer till EU. Vi ser det som ett hot mot vår demokrati och vårt själv-\r\nstyre att tvingas anpassa svensk lagstiftning, som i en del fall går mycket\r\nlängre än EU-lagstiftningen, till exempel i drog- och alkoholfrågor. De\r\nramlagar som antas av EU tvingar oss in i fållor som vi kanske inte vill\r\nvara i. Skjortan kan bli trång.\r\nJag är plågsamt medveten om att vi är medlemmar i EU och rättar\r\nmitt arbete efter detta faktum. Men jag är också lika plågsamt medveten\r\nom att Sverige kanske är det land som snabbast rättar sig efter de ibland\r\nabsurda regler som EU-instanserna med panikartad hast tar fram. I det\r\nhär fallet skulle jag vilja skynda mer långsamt - festina lente - för att få\r\nmer tid till eftertanke och mer djupgående demokratiprocesser än vad\r\nsom är möjligt för tillfället.\r\nRom byggdes som bekant inte på en dag utan under en mycket lång\r\ntid. Så existerade Romarriket under flera århundraden innan det slutligen\r\nföll sönder eller fragmentiserades. EU byggs i en rasande takt och med\r\ntvivelaktig folklig förankring. Jag vet att det som växer fram med orga-\r\nnisk struktur och i konkurrens med sin omgivning och får den tid som\r\nbehövs till anpassning gentemot sin omgivning blir livskraftigt och be-\r\nstående.\r\nDärför, kära kammarledamöter, festina lente!</pre><pre>Anf.  155  JOHAN PEHRSON (fp) replik:\r\nHerr talman! Jag är plågsamt glad över att Sverige deltar i samarbetet\r\nmed de andra europeiska demokratierna för att försöka bekämpa bland\r\nannat brottslighet som är gränsöverskridande. Det hade den varit oavsett\r\nom Sverige hade varit medlem i Europeiska unionen eller inte. Men det\r\när inte detta som är min fråga.\r\nJag undrar bara om Leif Björnlod med tanke på sitt intresse för pre-\r\nskriptionsregler kan tänka sig att man förlänger eller tar bort preskrip-\r\ntionsreglerna för till exempel mord. Där är preskriptionstiden 25 år i dag.</pre><pre>Anf.  156  LEIF BJÖRNLOD (mp) replik:\r\nHerr talman! Samarbete med EU har jag absolut ingenting emot. Jag\r\ntycker att det är väldigt bra. Jag är för ett internationellt samarbete - ett\r\nökat internationellt samarbete på många plan. Men jag är inte för en\r\ninlåsning i Festung Europa. Därför ser jag utvidgningen som ett positivt\r\ntecken och tycker att den kan leda åt rätt håll. Jag är medveten om vad\r\nsom händer.\r\nFrågan gällde om man kan utöka preskriptionstiden för mord. Jag\r\nmåste erkänna, Johan Pehrson, att jag inte klarar av att svara på den frå-\r\ngan. Jag tycker att 25 år verkar vara en tillräckligt lång tid, men jag har\r\ninte satt mig in i frågan och kan alltså inte ge ett genomtänkt svar på den.</pre><pre>Anf.  157  Justitieminister THOMAS BODSTRÖM (s):\r\nHerr talman! Det låter nästan som besvikelse på vissa håll bland de\r\nborgerliga när det talas om de satsningar som har gjorts. Och det är kan-\r\nske en besvikelse över att det inte har utvecklats på det sätt som de bor-\r\ngerliga tänkte. Det talas om att det skulle vara så katastrofalt - både\r\nverkligheten, som man säger, och satsningarna på rättsväsendet.\r\nLåt oss börja med verkligheten. Varje brott är ett brott för mycket,\r\nsärskilt för det utsatta brottsoffret. Men det kan också i en sådan här\r\ndebatt vara värt att erinra sig att statistiken över de senaste tio åren visar\r\natt brottsligheten inte har ökat totalt. Man kan peka på ett år här, ett\r\nkvartal där eller en viss typ av brottslighet - så kan man sicksacka sig\r\nuppåt. Men faktum är att brottsligheten totalt sett faktiskt inte har ökat\r\nunder de senaste tio åren. Det hjälper förstås inte det enskilda brottsoff-\r\nret. Det sista man ska säga till ett brottsoffer är att brottet inte är så\r\nfarligt\r\ndärför att brottsligheten inte har ökat totalt sett, men det kan vara värt att\r\nnämna det i en sådan här debatt, om inte annat så för saklighetens skull.\r\nFlera har talat om andra saker än bara satsningar på rättsväsendet. Det\r\när också det som har präglat det arbete vi socialdemokrater tillsammans\r\nmed Vänsterpartiet och Miljöpartiet har lagt ned: att se helheten i kam-\r\npen mot brottslighet. Man ska inte, på det sätt som man såg på kampen\r\nmot brottslighet för 30-40 år sedan, tro att detta är något som inte berör\r\nandra människor än polisen. Så är det inte. Det vet vi ju. Vi vet att vi\r\nmåste fortsätta att satsa på skolan. Vi vet att det gäller att hindra ungdo-\r\nmar att hamna snett och att sätta in åtgärderna tidigt. När vi vet det måste\r\nvi fortsätta att utveckla den sociala välfärden. Brott begås många gånger\r\nav sociala orsaker, och sociala klyftor bidrar till ökningen av brott. Det är\r\ndärför det är så viktigt att se helheten och bekämpa sociala orättvisor för\r\natt få ned brottsligheten.\r\nDet är dock också viktigt att vi fortsätter att utveckla det engagemang\r\nsom finns bland många medborgare i de nästan 250 brottsförebyggande\r\nråd som nu finns runtom i vårt land där tiotusentals människor gör ett\r\nfantastiskt arbete, alltifrån socialtjänst till skola och idrottsföreningar,\r\nmed att just med den lokala förankringen förebygga brott. Och just detta\r\natt förebygga brott är ju det bästa sättet att bekämpa brottslighet.\r\nDet är en skymf och en förolämpning mot dessa tiotusentals männi-\r\nskor att kalla detta för medborgargarden. Jag hoppas att det beror på att\r\nman inte känner till dem. Jag råder dem som kallar detta för medborgar-\r\ngarden att besöka de brottsförebyggande råden. Jag tror inte att man\r\nkommer att fortsätta att kalla dem för det när man åker därifrån. Medbor-\r\ngargarden, om det nu finns några, är någonting rent kriminellt och nå-\r\ngonting helt annat än alla de människor som gör detta fantastiska arbete.\r\nHär är vi ledande men knappast ensamma. Tvärtom talar just nu alla\r\nländer i EU om detta sätt att bekämpa brottslighet och att arbeta brottsfö-\r\nrebyggande. Vi ska väl inte vara de som kliver av detta när vi nu ligger i\r\nen så framskjuten position.\r\nDet finns också de som säger: Nej, vi ska inte satsa på brottsförebyg-\r\ngande arbete, vi ska satsa på poliser. Men då visar man också en stor\r\nokunskap om hur de brottsförebyggande råden arbetar. Ju mer vi satsar\r\npå detta, desto mer måste vi satsa på polisen. Den mest centrala rollen i\r\nde brottsförebyggande råden har nämligen just polisen. Det är alltså inte\r\nantingen-eller utan både-och.\r\nNär det gäller satsningen på polisen har vi flera personer här i kam-\r\nmaren som är nya i debatten och kanske inte känner till det som gjorts\r\ntidigare. Jag måste i så fall upprepa hur det ser ut i verkligheten.\r\nDet här var inte något som kom i årets valrörelse, utan det påbörjades\r\nunder vår förra mandatperiod. I vårt samarbete med Miljöpartiet och\r\nVänstern beslutade vi att öppna en ny polishögskola i Umeå 2000. Vi\r\nöppnade ytterligare en i Växjö 2001. Detta innebar att vi nu kunde börja\r\nutbilda bortåt 700 poliser per år. Trots stora pensionsavgångar, trots det\r\nsom sägs - helt korrekt - om att det blir fler äldre poliser, innebär detta\r\nett netto på nästan en till polis per dag i Sverige. Säg, Beatrice Ask, när\r\ndet hände sist! Säg, Peter Althin, när vi hade en sådan satsning! Och kom\r\ninte och säg att detta inte är en satsning på polisen!\r\nSedan har vi, vilket har nämnts, talat om att öka detta ytterligare. Vi\r\nska utbilda 4 000 poliser under den här mandatperioden. Rikspolischefen\r\nhar nämnts här, och han säger att det inte går att utbilda fler poliser om vi\r\nska ha samma höga kvalitet. Vi har alltså slagit i taket när det gäller att\r\nutbilda poliser, och detta försöker man retoriskt framställa som att vi inte\r\nsatsar på rättsväsendet!\r\nSanningen är ju att detta är en oerhört besvärande situation för de\r\nborgerliga - att vi socialdemokrater tillsammans med Vänsterpartiet och\r\nMiljöpartiet nu är totalt ledande i de här frågorna och gör den här stora\r\nsatsningen på polisen, men också att vi inte nöjer oss med att bara räkna\r\nantalet poliser utan också på olika sätt vill bekämpa brottsligheten. Vi\r\nsäger inte: Det räcker att bara utbilda fler poliser, och sedan ska vi inte\r\nengagera oss. Tvärtom vill vi fortsätta på det här breda sättet men själv-\r\nklart låta polisen ha en central roll.\r\nMan säger också från flera håll: Ja, men det här finns det ju inte täck-\r\nning för. Det här kommer att kräva mera pengar. Till alla er kan jag bara\r\nsäga: Ni har alldeles rätt. Det är klart att det kommer att krävas mera\r\npengar om det ska utbildas ännu fler poliser. Det är just det arbetet som\r\nnu pågår. Det är just de beräkningarna som nu görs. Jag kan inte här och\r\nnu säga exakt hur mycket som behövs, och det kan ingen annan heller\r\ngöra. Just nu pågår de beräkningarna, och sedan kommer förhandlingarna\r\natt ta vid.\r\nEn sak kan vi dock slå fast, som är ganska given: Om det utbildas\r\nännu fler poliser kostar det ännu mer pengar. Det är alldeles självklart,\r\noch det har vi naturligtvis också haft med i beräkningarna när vi presen-\r\nterat det förslag som nu finns med i vår uppgörelse med Miljöpartiet och\r\nVänstern. Självklart kommer det att behövas ytterligare resurser.\r\nVi fick under hela 2001 - jag vet inte hur många gånger jag stod och\r\nsvarade på interpellationer om detta - höra: Det här kommer aldrig att\r\nräcka. Det är alldeles för lite pengar. Vad hände? Jo, det hände att det till\r\noch med blev ett överskott vid utgången av året. Det kunde ha blivit ett\r\nunderskott på tiotals miljoner, kanske hundra miljoner. Vi har en budget\r\npå 13,6 miljarder, och det är väldigt svårt att pricka exakt rätt.\r\nSjälvklart ska de poliser som utbildas också få arbete. Och poliser hör\r\nväl till de få som också garanteras att få arbete. Inte har vi en massa ar-\r\nbetslösa poliser! Jämför det med andra yrkesgrupper, där man faktiskt\r\nlöper en risk när man utbildas att inte få ett arbete. Så är det inte med\r\npolisen, utan där får man arbete. Självklart ska vi också, när vi nu utbil-\r\ndar de här poliserna, se till att de får arbete i framtiden.\r\nMen som sagt räcker detta inte. Vi måste också göra ytterligare sats-\r\nningar på till exempel åklagare, som nämnts. Och för att rätta Beatrice\r\nAsk: Det är inte en neddragning utan en höjning med 46 miljoner. Det är\r\nriktigt att jag fick frågan tre dagar före valet, och jag upprepade då det\r\nsom redan hade beslutats. Jag bedömde det till 45 miljoner. Jag hade fel.\r\nDet var 46 miljoner. Det är alltså den ökning som nu sker på åklagarsats-\r\nningar för 2003 jämfört med 2002.\r\nVi måste också fortsätta att satsa på kriminalvården. Den har fått ett\r\ntillskott i år och kommer att få ytterligare resurser nästa år. Det behövs.\r\nHur mycket vet vi inte heller än, men man har ett ökat behov av platser.\r\nDet beror naturligtvis också på de satsningar på polisen jag nämnde som\r\nredan har gjorts och som nu gör att arbetet intensifieras på många håll i\r\nlandet. De beräkningar som har presenterats av Kriminalvårdsstyrelsen\r\ntalar om uppemot 350 platser inom de kommande två åren.\r\nDetta kommer alltså att behövas. Men jag vill också, när det nu talas\r\nom att kriminalvården är så usel och att det inte görs någonting, nämna\r\natt jag häromveckan träffade Kriminalvårdsstyrelsens generaldirektör\r\nBertel Österdahl. Han talade om jämförelser med andra länder. Precis\r\nsom Johan Linander säger är återfallstalet ungefär 40 %, och han kunde\r\ninte säga något annat land i värden som har ett lägre tal. Sedan tycker jag\r\nockså att det ska bli ännu lägre, men det kan vara bra att sätta det i sitt\r\nsammanhang när man talar om att den svenska kriminalvården är så usel.\r\nDärmed dock inte sagt att den inte kan bli ännu bättre.\r\nMen som sagt: Det är klart att det behövs ytterligare resurser. Vi har\r\nredan tillskjutit 2 miljarder för de år vi nu har bakom oss. Vi kommer att\r\nfortsätta att satsa på de här frågorna. Vi kommer att göra det, men vi\r\nkommer att göra det på det breda sättet att vi hela tiden också bekämpar\r\nde sociala orsakerna. Det är just på det sättet som vi kan fortsätta att\r\nbekämpa brottsligheten på ett effektivt sätt.</pre><pre>Anf.  158  BEATRICE ASK (m) replik:\r\nHerr talman! Jag tycker att det är väldigt onödigt att hålla på och re-\r\ncensera humöret på kombattanter från olika partier. Jag är inte ett dugg\r\nbesviken över att Socialdemokraterna lägger pengar på rättsväsendet. Jag\r\ntycker att det är väldigt bra. Men när vi nu i kammaren ska diskutera\r\nbudgetförslaget måste jag säga att jag är bekymrad - och där skiljer vi\r\noss åt - därför att vi uppfattar att de resurser som anslås för att förverkli-\r\nga ambitionen om att utbilda och anställa 4 000 nya poliser inte räcker.\r\nDet är det som vi diskuterar. Det var det jag pekade på i mitt inlednings-\r\nanförande, och det är där jag tycker att man måste ha debatten.\r\nDet är också så - och det är ingen nyhet för Thomas Bodström - att\r\npolisen dras med stora ekonomiska bekymmer. Det var ju mer en händel-\r\nse än en framgångsrik politik, höll jag på att säga, som gjorde att man\r\ninte fick ett underskott under ett år. Långsiktigt har man tyvärr en ganska\r\ndålig budgettäckning. Risken är uppenbar, med de rapporter vi får om\r\nhur regeringens budget slår, att man måste välja: budgetöverdrag eller\r\npersonalneddragningar. Underskotten motsvarar ungefär 800 anställda de\r\nkommande åren. Jag vill att justitieministern ger besked. Vad väljer re-\r\ngeringen?\r\nDet andra jag ville kommentera var att det är självklart att jag vet\r\nskillnaden mellan brottsförebyggande råd och medborgargarden. Pro-\r\nblemet är att det inte bara är de av polisen organiserade verksamheterna\r\nsom vi ser växa fram runtom i landet utan andra organisationer och grup-\r\nperingar av människor som känner förtvivlan över det som händer. Det är\r\ndet som är bekymmersamt. Det är det som gör det så allvarligt när justi-\r\ntieministern talar om att den som är utsatt för brott ska ta sitt ansvar för\r\natt motarbeta brottsligheten. Då gagnar man verksamhet som kan vara till\r\nmen för rättssäkerheten.</pre><pre>Anf.  159  Justitieminister THOMAS BODSTRÖM (s) replik:\r\nHerr talman! Vi är som sagt överens om flera saker. Det behövs mer\r\npengar för ytterligare satsningar. Det är bra att Moderaterna nu ger klart\r\nstöd till brottsförebyggande råd. Och vi är överens om att vi på alla sätt\r\nska förkasta medborgargarden.</pre><pre>Anf.  160  JOHAN PEHRSON (fp) replik:\r\nHerr talman! Justitieministern verkar vara väldigt konfliktinriktad.\r\nDet kanske kommer att kännas skönt med lite jullov även för justitiemi-\r\nnistern.\r\nVi har här inne just nu ett gemensamt ansvar. Några av oss är folk-\r\nvalda, justitieministern är utvald för att leda och se till att vi har en bra\r\nverksamhet hos de rättsvårdande myndigheterna. Då blir rollfördelningen\r\nnaturligtvis att justitieministern och hans parti ska tala om allt bra som\r\nhänder. Men vi har också en annan skyldighet här i kammaren, att tala\r\nom de brister som finns. Och jag tycker att de är allvarliga på några håll.\r\nVi är några från oppositionen som förbehåller oss rätten att påpeka detta.\r\nThomas Bodström lyfte fram regeringens fantastiska satsningar på att\r\nkomma till rätta med de sociala orättvisorna. Det är nästan som ett skämt.\r\nDrogerna ökar. Alkoholmissbruket ökar. Barnfattigdomen ökar, något\r\nsom blir brutalt tydligt i juletid. Psykiatrin rustas ned. Vi har en skola\r\nsom sorterar ut eftersom kunskapsluckorna är stora. Arbetsron är frånva-\r\nrande i många klassrum. Vi har en integration som är så misslyckad att\r\nThomas Bodströms partikolleger nu säger att Göteborg är fullt. Malmö är\r\nfullt. Vi ska stänga dessa städer. Det kan inte komma in några fler flyk-\r\ntingar för de kan inte integreras med socialdemokratiska regeringens\r\npolitik. Vi har en arbetsmarknad som permanent administrerar ett utan-\r\nförskap för många stora grupper, och vi har ett sjukskrivningselände som\r\nskapar stora mänskliga offer.\r\nDenna verklighet driver fram kriminalitet. Här har regeringen goda\r\navsikter att motverka allt det jag sade. Det råder inget tvivel om det. Men\r\nresultatet är förfärande.\r\nMen jag vill inte hålla på med sådana bagateller. Den nationella poli-\r\nsen är ett projekt som nu håller på att växa fram inom Rikspolisstyrelsen.\r\nJag vet väldigt lite. Jag läser några tal. Jag läser Rikspolisstyrelsens bud-\r\ngetdokument. Jag ser vart det är på väg. Mycket som planeras och görs är\r\nbra, som jag sade i mitt inledningsanförande. Det behövs en samordning.\r\nMen var sker den politiska styrningen, och vad är Thomas Bodströms\r\nuppfattning om vart polisen ska gå i strukturhänseende?</pre><pre>Anf.  161  Justitieminister THOMAS BODSTRÖM (s) replik:\r\nHerr talman! Det var inte meningen att låta så konfliktsjuk. Men när\r\nman sitter här ett par timmar och lyssnar blir man lite argumentations-\r\nlysten.\r\nJag vill understryka till Beatrice Ask att det lät som om man var be-\r\nsviken.\r\nTill det konkreta svaret. Det är klart att det finns saker som kan göras\r\nmycket bättre inom olika områden. Självklart! Det gäller naturligtvis\r\nockså bekämpningen av sociala orättvisor. Inte för att återgå till valrörel-\r\nsen, men det är ju det som är så viktigt att vi tycker att det är mycket\r\nviktigare än stora skattesänkningar, som man framför allt från moderat\r\nhåll presenterade. Det skulle i sin tur leda till ökad brottslighet.\r\nPå den konkreta frågan om polisen vill jag svara att det var ett stort\r\nproblem med det enormt stora antal polismyndigheter som fanns förr. Nu\r\nhar det blivit en klar förbättring. Men det är viktigt att vi också behåller\r\ndet decentraliserade perspektivet, därför att det ser som vi vet mycket\r\nolika ut i Sverige.</pre><pre>Anf.  162  JOHAN PEHRSON (fp) replik:\r\nHerr talman! Det sista var inte riktigt ett svar. Jag undrade över att en\r\nhel del demokratiskt inflytande försvinner när man nu ska slå ihop till\r\nfärre myndigheter. Det kan tyckas löjligt att man ska bry sig om det de-\r\nmokratiska inflytandet vid polisen. Men ur ett historiskt perspektiv kan\r\ndet vara ganska viktigt att ha det, om man minns hur historien sett ut\r\ntidigare. Jag tycker att det är bra.\r\nJag kan tänka mig att vi gör vissa rationaliseringar. Men då måste jag\r\nveta vad mina politiska motståndare just nu och de som leder regeringen\r\ntycker om utvecklingen mot en nationell polis. Hur kommer justitiemi-\r\nnistern att leda detta i regleringsbrev? Vad kommer man att ge klartecken\r\ntill? Vi har en hel del fakta på bordet redan.</pre><pre>Anf.  163  Justitieminister THOMAS BODSTRÖM (s) replik:\r\nHerr talman! Det finns inget färdigt förslag. Det är viktigt att vi fort-\r\nsätter att utveckla samarbetet. Det har inte alltid fungerat tidigare. Men\r\ndet är också viktigt att vi behåller den decentraliserade roll som ändå\r\nfinns ute i landet. Exakt i detalj hur det kan se ut kan jag inte svara på\r\nhär.</pre><pre>Anf.  164  PETER ALTHIN (kd) replik:\r\nHerr talman! Jag är ganska ny i rollen som riksdagsman och måste\r\nsäga att jag reagerade mycket negativt när jag märkte den låga kvalitet på\r\nretorik som justitieministern började med när han påstod att de borgerliga\r\npartierna - och jag ingår ju i den skaran - skulle känna besvikelse över\r\nde satsningar som Socialdemokraterna har gjort. Det är rent nonsens.\r\nTvärtom tycker vi att det är bra att det satsas på det område som länge\r\noch fortfarande är ett kristdemokratiskt kärleksbarn.\r\nBrottsligheten ligger på en så hög nivå att inte ens en socialdemokrat\r\nkan vara vare sig nöjd eller stolt. Men jag vill ha svar på sådana frågor\r\nsom hur man ska komma till rätta med de brister som justitieombuds-\r\nmannen fann när det gällde utredning av vardagsbrottsligheten. Vad har\r\nman för tankar på att komma åt detta? Det är en konkret fråga. Jag ska\r\ninte förlänga pinan.</pre><pre>Anf.  165  Justitieminister THOMAS BODSTRÖM (s) replik:\r\nHerr talman! Det vi ska fortsätta göra är förstås att satsa på dels flera\r\npoliser, dels bättre samarbete mellan polis och åklagare, dels utveckla\r\npolisens arbetsuppgifter och dels utveckla polisens arbetsmetoder för att\r\ndärigenom utveckla möjligheterna att höja uppklaringsprocenten. Jag\r\ndelar helt Peter Althins uppfattning att den måste bli högre.</pre><pre>Anf.  166  JOHAN LINANDER (c) replik:\r\nHerr talman! Man får en bild av att allting tycks vara bra när man\r\nlyssnar på justitieministern. Men det är inte riktigt den bild jag får när jag\r\när ute och pratar med poliser, kriminalvårdspersonal och alla andra män-\r\nniskor för den delen. Den bilden är verkligen inte en bild av att allting är\r\nokej i svenskt rättsväsende.\r\nMin fråga till justitieministern är helt enkelt: Är det okej? Ska vi i\r\nsamhället acceptera att vi nu har nått en nivå för återfallsfrekvens på\r\n40 %? Visserligen sade justitieministern att den borde vara bättre, även\r\nom vi är bäst, men vill man förbättra får man också tillföra de resurserna,\r\noch dem hittar jag inte i er budget. Frågan är: Ska vi nöja oss med den\r\nnivå vi har i Sverige i dag?</pre><pre>Anf.  167  Justitieminister THOMAS BODSTRÖM (s) replik:\r\nHerr talman! Nej, vi ska inte nöja oss. Vi ska få ned återfallsbrottslig-\r\nheten ytterligare. Vi ska höja uppklarningsprocenten. Vi ska bli ännu\r\nbättre på att ge stöd till brottsoffer. Vi ska bli ännu bättre på att ge stöd\r\ntill vittnen.\r\nPeter Althin reagerade på att jag hotade att avgå. Det var faktiskt en\r\nhelt annan fråga som ställdes, nämligen: Är du helt nöjd? Nej, den dagen\r\njag är helt nöjd kommer jag att avgå. Det var svaret på den frågan.\r\n(forts.)\r\nAjournering</pre><pre>Kammaren beslutade kl. 17.58 på förslag av förste vice talmannen att\r\najournera förhandlingarna till kl. 19.00 för middagsuppehåll.\r\nÅterupptagna förhandlingar</pre><pre>Förhandlingarna återupptogs kl. 19.00.</pre><pre>6 §  (forts.) Rättsväsendet (forts. JuU1)</pre><pre>Anf.  168  VIVIANN GERDIN (c):\r\nFru talman! Ledamöter och lyssnerska! Jag vill här i mitt debattinlägg\r\nsätta fokus på polisverksamheten och våldet mot kvinnor och barn i sam-\r\nhället.\r\nFör att människor ska känna sig trygga i samhället och i kontakterna\r\nmed olika myndigheter måste hela kedjan i rättsväsendet fungera väl. I\r\ndag är det uppenbart att många ifrågasätter rättsväsendet, och mycket är\r\npå grund av bristen på poliser. Det är i dag ingen självklarhet att polisen\r\nfinns tillgänglig efter att brott har begåtts. Speciellt märkbart är det för\r\nmånga som bor på landsbygden och i glesbygd, där avstånden till tjänst-\r\ngörande polis har ökat efter de omorganisationer som genomfördes under\r\n90-talet. Det är också fler i dag än för några år sedan som säger att det\r\ninte är någon idé att ringa polisen därför att det ändå inte kommer någon.\r\nDet kan vara en förklaring till det lägre antalet registrerade brott.\r\nI fredags, den 13 december, rånades en bank i Hagfors i Värmland av\r\ntungt beväpnade rånare. Närmaste polispatrull befann sig 6 mil därifrån.\r\nFörst efter en timma anlände polisen till brottsplatsen. Mellersta och\r\nnorra Värmland har varit hårt drabbat av grova bankrån. Bara sedan den\r\n9 augusti har fem rån mot bank, post och värdetransporter utförts i\r\nVärmland. Det har varit bara under detta år, sedan har det genomförts rån\r\ntidigare.\r\nNeddragningen inom polisen i Värmland anges vara en bidragande\r\norsak. Polisen ska spara. I augusti innevarande år hade vi 385 poliser i\r\nlänet. Det behövs 425 poliser för att uppfylla kraven på tillgänglighet.\r\nI de fall polisanmälan har gjorts uppstår ett annat problem. Endast\r\n26 % - det har vi hört tidigare - av alla polisanmälda brott klarades upp\r\nunder 2001. Då fick jag också höra att de avskrivna brotten hade räknats\r\nin. Det är en oerhört låg andel uppklarade brott. Man kan konstatera att\r\nbrott lönar sig för de flesta gärningsmän, vilket är beklagligt. Att korta\r\nned handläggningstiderna och utreda fler brott är en mycket viktig och\r\nprioriterad fråga för oss i Centerpartiet.\r\nBristen på anslag till polisväsendet är illavarslande och påverkar hela\r\nrättssystemet men även hur polisen organiseras ute i landet. Vilka arbets-\r\nförhållanden som finns och vilken fortbildning polisen erhåller påverkar\r\nhur allmänheten bemöts. Även poliskåren, liksom personalen inom vård\r\noch omsorg, påverkas av stress och den press de utsätts för i yttre tjänst,\r\nibland med livet som insats. Detta har bidragit till att 850 poliser är lång-\r\ntidssjukskrivna av landets totala poliskår på drygt 16 000. Detta är till\r\nstor nackdel för allmänheten. Det betyder färre poliser i tjänst samtidigt\r\nsom nya arbetsuppgifter har tillkommit efter Sveriges inträde i Scheng-\r\nenavtalet. För Värmland som gränsar mot icke EU-anslutna Norge bety-\r\nder det en ökad gränsbevakning för länets poliskår, men också en ökad\r\nbevakning vid flygplatsen. Det är ett arbete som görs utan att länets polis\r\nkompenseras för de nya arbetsuppgifterna.\r\nDen försämrade arbetsmiljön för dem som ska skydda samhällets\r\nmedborgare drabbar i förlängningen allmänheten och förtroendet för\r\nrättsväsendet. Vi har nyligen hört att regeringen anslår i budgeten 100\r\nmiljoner kronor mer än tidigare till polisväsendet. Det tycker vi från\r\nCenterpartiets sida är otillräckligt för att täcka kostnaderna för exempel-\r\nvis rekrytering av nya poliser, rehabilitering av långtidssjukskrivna poli-\r\nser samt kompetensutveckling och vidareutbildning av poliser. Dessutom\r\nska 4 000 nya poliser utbildas inom den kommande mandatperioden.\r\nIngenstans står det var de pengarna ska tas från. I januari 2003 antas 192\r\nstudenter till Polishögskolan i Solna, 96 studenter till polisutbildningen\r\nvid Umeå universitet samt 96 studenter till polisutbildningen vid Växjö\r\nuniversitet. Om man tar in lika många hösten 2003 utbildas det totalt 768\r\npoliser.\r\nAv budgetpropositionen framkommer inte heller hur polismyndighe-\r\nten ska få råd att anställa de nya poliserna. Det är redan i dag ett stort\r\nproblem i mitt hemlän.\r\nEtt annat bekymmer är att eftersom regeringen inte anpassar budgeten\r\nefter polisväsendets behov måste efterjusteringar göras genom tilldel-\r\nningar av extra medel. Detta gör det också mycket svårt att planera för\r\npolisväsendet på längre sikt.\r\nJag vill också lyfta fram de många långtidssjukskrivningarna, som har\r\nökat från år 2000 till 2001. Långtidsfrånvaron bland poliser har också\r\nökat. Enligt uppgift i ett enda län räknas det med att 20 stycken av de\r\nlångtidssjukskrivna inte kommer att återvända till arbete. Ställer man\r\nantalet kort- och långtidssjukskrivna i relation till de poliser som utbil-\r\ndas, och dessutom en hög medelålder där ganska många poliser har lä-\r\nkarintyg på att bli befriade från yttre tjänst, är nettotillökningen för nya\r\npoliser låg framöver - trots satsningarna på nya platser.\r\nJag vill lämna polisverksamheten och gå över till våld mot kvinnor\r\noch barn. Våld mot kvinnor är ett brott, och brottsliga gärningar är straff-\r\nbara. Trots detta får i dag brottsoffren, kvinnorna, fly sina hem efter\r\nmisshandel och övergrepp. Kvar sitter gärningsmannen i orubbat bo. Det\r\när upprörande att det är offret som har en svagare ställning efter över-\r\ngrepp. Det är offret som får fly och gömma sig medan gärningsmannen\r\nkan fortsätta att leva i parets bostad och röra sig fritt i samhället. Kvinnor\r\nmed barn, som misshandlas av en man de har en relation till, tvingas fly\r\nhemmet, flytta runt och leva gömda. Dessutom ifrågasätter de sociala\r\nmyndigheterna om de är lämpliga vårdnadshavare på grund av avsaknad\r\nav en fast bostadsadress. Det är häpnadsväckande att representanter från\r\nsociala myndigheter kan lägga ytterligare bördor på offret utan hänsyn\r\ntill omständigheterna och till varför de saknar en fast bostadsadress.\r\nDet är hög tid att attityder och värderingar bearbetas inom beslutande\r\nförsamlingar och av myndigheterna. Man ska där i samverkan garantera\r\natt brottsoffret, med barn, får tillgång till familjens bostad och att polisen,\r\nmed lagens hjälp, flyttar på gärningsmannen.\r\nVi har alla ett ansvar att agera när vi misstänker att någon blir miss-\r\nhandlad. Fler måste våga tala och anmäla den som misshandlar. Mäns\r\nvåld mot kvinnor och barn understöds när vi inte reagerar och agerar.\r\nKvinnomisshandeln är så utbredd i dagens samhälle att den betraktas\r\nsom ett folkhälsoproblem. Den snedvridna kvinnosyn som förmedlas i\r\nmedier, där kvinnor och barn exploateras som objekt, har visat sig få en\r\nförödande påverkan på människor. Respekten för kvinnor har minskat,\r\noch vi förfäras över de ökade våldtäkterna, som i dag kan drabba vem\r\nsom helst och var som helst. Hur vuxna våldsmän agerar är en alarme-\r\nrande signal på hur det står till med respekt, moral och omsorg om var-\r\nandra i samhället.\r\nJag vill också ta upp frågan om barnen som utsätts för våld. Våld\r\ndrabbar ju alla grupper, även de mest oskyldiga, barn, som utsätts för\r\nmisshandel och även misshandel till döds. Små barn, helt utlämnade, har\r\nutsatts för besinningslöst våld av en närstående. De har kvävts, sparkats\r\noch förgiftats till döds.\r\nNyligen har vi fått veta att en av gärningsmännen, som brutalt dödat\r\nsin styvson, fått en fängelsedom på tre och ett halvt år. Det är naturligtvis\r\nmånga som har upprörts över den domen. Man kan fråga sig vilket värde\r\nbarn har i det svenska rättsväsendet.\r\nBarnkonventionen ska ge barnet en starkare ställning i samhället, men\r\nhur tolkar våra myndigheter barnkonventionen? Brott mot barn ska be-\r\ntecknas som mycket allvarliga - ändå väljer domstolen den lägre straff-\r\nskalan.\r\nJag anser att rättsskyddet för barn som misshandlas måste bli starka-\r\nre. Jag vädjar till justitieministern, som inte finns här nu, att medverka till\r\natt brott mot små barn betraktas som extra allvarliga. Finns det brister i\r\ntillämpningen av lagen måste de åtgärdas omgående. Rättsskyddet måste\r\nbli bättre för de allra svagaste i samhället.</pre><pre>Anf.  169  ULF SJÖSTEN (m):\r\nFru talman! Bristerna i det svenska rättsväsendet blir alltmer påträng-\r\nande. Det har vi fått många bevis för här i kammaren under dagens lopp.\r\nEn socialdemokratisk nedrustningspolitik slår nu igenom med full kraft.\r\nMånga polisstationer har stängt, närpoliser har försvunnit, utredningshö-\r\ngarna växer och köerna till domstolarna för att få sin sak rättsligt prövad\r\nblir längre och längre.\r\nMänniskor känner sig i allt större utsträckning otrygga i vårt land.\r\nMånga kommuner känner sig tvingade att göra det som staten inte klarar\r\nfullt ut i dag. Kommunala brandkårer nattpatrullerar, division 5-laget i\r\nfotboll övervakar den med svett och hårt arbete nybyggda klubbstugan\r\noch väktare patrullerar på allmän plats.\r\nDet är bra att kommunerna, de brottsförebyggande råden - som har\r\nnämnts med emfas tidigare i dag av justitieministern - organisationer,\r\nföretag och enskilda engagerar sig i olika former av brottsförebyggande\r\narbete. Det nuvarande engagemanget, som ofta finns i en gränszon, fru\r\ntalman, är dock ofta av nöd tillkommet och en följd av att rättsväsendet i\r\ndag inte klarar sin uppgift fullt ut.\r\nHandläggningstiderna tenderar också att öka, vilket är särskilt allvar-\r\nligt när det gäller brott som begås av unga. Det är alltid viktigt att sam-\r\nhällets reaktion på brott är snabb, tydlig och konsekvent. Det är aldrig\r\nviktigare än när brotten begås av unga människor, under 18 år. Tidiga\r\ninsatser av preventiv, repressiv eller rehabiliterande art kan i väldigt\r\nmånga fall förhindra fortsatt brottslig verksamhet och föra en ung männi-\r\nska in på rätt spår i livet. Det är då viktigt att hela rättskedjan med polis,\r\nåklagare och domstolar fungerar bra. Det räcker med att en länk bryts för\r\natt möjligheterna till den snabba och tydliga reaktionen ska försvinna.\r\nGrovt våld tenderar att bli grövre och inträffa oftare. Det finns många\r\norsaker till att våldet eskalerar, men en viktig orsak, fru talman, är att\r\npolisnärvaron har minskat kraftigt i bostadsområden, på gator och torg\r\noch inte minst bland ungdomar i riskzonen för att hamna i missbruk och\r\nkriminalitet.\r\nEn tillåtande attityd till droger har smugit sig in hos alltför många\r\nungdomar. Det svenska samhället står fortfarande starkt och samlat i sin\r\nkamp mot droger trots att många drogliberala krafter verkar ute i Europa.\r\nDet är bra. Den kampen måste vi alla föra med ännu större kraft i framti-\r\nden.\r\nTrots detta är det i dag för många unga som ser de nya så kallade de-\r\nsignade drogerna, som exempelvis ecstasy, partypoppers och för den\r\ndelen GHB och GBL, som bara ett medel för att festa och ha kul. Det är\r\nen mycket oroande utveckling, där all kraft måste uppammas för att på-\r\nverka ungdomarnas egna attityder. Det är viktigt att samhället och lag-\r\nstiftande organ, som vi själva, reagerar snabbt och tydligt när nya droger\r\ndyker upp på arenan. Det ska inte ta flera år, fru talman, att narkotika-\r\nklassa en dödlig drog som exempelvis GHB.\r\nRättsväsendet i ett brett perspektiv har givetvis en central roll i detta\r\nförebyggande arbete.\r\nUnder stor del av 1990-talet har den socialdemokratiska regeringen\r\nbidragit till att försämra förutsättningarna för den svenska polisen och det\r\növriga rättsväsendet. Mot bakgrund av de rapporter som dagligen kom-\r\nmer om rättsväsendets tillkortakommanden borde slutsatsen vara att\r\nrättsväsendets rehabilitering och rekonstruktion prioriterades i statsbud-\r\ngeten för 2003. Fru talman! Den socialdemokratiska budgeten kan be-\r\nskrivas med orden \"för lite\" och, tyvärr, i många fall \"för sent\".\r\nTrots detta säger nu Socialdemokraterna att man satsar kraftfullt på\r\nrättsväsendet. Det har vi hört från denna talarstol åtskilliga gånger, under\r\ndenna debatt och tidigare. Den uppfattningen delas inte av åklagarna,\r\nsom med budgeten för 2003 riskerar ytterligare personalminskningar när\r\ndet gäller både åklagare och kanslister.\r\nSvenska polisförbundet i Stockholms län säger nej till nyanställningar\r\nav polisaspiranter med anledning av länets skenande budgetunderskott.\r\nLänspolismästaren i Stockholm begär mer pengar för att klara verksam-\r\nheten 2003.\r\nPolisbemanningen i Svenljunga kommun, i Sjuhäradsbygden, som jag\r\nkommer från, har under en längre tid varit en polis två timmar i veckan. I\r\nSvenljunga hade man en gång i tiden flera poliser varje dag i veckan.\r\nFörändringar är bra, ärade ledamöter, men här har det gått för långt. Des-\r\nsa exempel är inte unika utan betecknar ett tillstånd som i större eller\r\nnågot mindre omfattning råder i hela Sverige.\r\nFru talman! Många människor känner sig i dag inte trygga i sin var-\r\ndag. Tryggheten består inte enbart av att samhället har tillräckligt många\r\npoliser eller åklagare. Men människor har en självklar rätt att känna sig\r\ntrygga till liv och egendom i Sverige. Människor har rätt att förvänta sig\r\natt misstänkta brottslingar lagförs och i förekommande fall bestraffas för\r\nsina gärningar. Man har också rätt att förvänta sig att grova brottslingar\r\nfinns kvar inom lås och bom så länge som de utgör ett allvarligt hot mot\r\nenskilda människor och samhället i stort.\r\nVi moderater vill stärka rättsväsendet, och vi har därför för de två år\r\nsom berörs här, 2003 och 2004, anslagit ca 2 miljarder mer än regeringen\r\ntill rättsväsendet. Vi vill stärka skyddet för den enskilde invånaren i vårt\r\nland, med den grundprincipen att det inte är de som följer lagen som ska\r\nbehöva ändra livsstil utan de som bryter mot lagen.\r\nVi tror också att Sverige behöver en fjärde polishögskola. Min per-\r\nsonliga uppfattning, fru talman, är att den bör placeras i västra Sverige\r\noch varför inte i den ort där samtliga aktörer i Västsverige tycker att den\r\när bäst lämpad att ligga, i Borås?\r\nFru talman! Vi moderater vill agera nu för att slippa reagera senare.</pre><pre>Anf.  170  HILLEVI ENGSTRÖM (m):\r\nFru talman! Ingen kedja är starkare än dess svagaste länk, brukar man\r\nsäga. Dessvärre är alla länkar i rättskedjan på tok för svaga och underdi-\r\nmensionerade för att klara av medborgarnas berättigade krav. Därför\r\ntillför Moderaterna i sin budget närmare 2 miljarder extra under en två-\r\nårsperiod.\r\nLåt mig ta några exempel.\r\nPå åklagarsidan är det en mycket kraftig arbetsbelastning som leder\r\ntill en enorm press på personalen som också resulterar i stora sjukskriv-\r\nningstal. Därutöver finns det närmare 100 000 brott med känd gärnings-\r\nman som inte klaras upp på grund av bristande resurser.\r\nInom kriminalvården råder det också en stor arbetsbelastning och en\r\nstor överbeläggning - det har vi hört här i kammaren i dag. Det är dub-\r\nbelbeläggning i celler som endast är avpassade för en person. Detta leder\r\ntill en ren förvaring, och det möjliggör inte vårdande insatser. Det leder\r\nockså till att kampen mot narkotika på anstalterna försvåras, och möjlig-\r\nheterna för personalen att genomföra ett professionellt arbete minskar.\r\nJO har även mottagit flera anmälningar och har också lämnat synpunkter\r\npå att man inte får ta emot besök när man är häktad eller är dömd till\r\nfängelse.\r\nInom kriminalvården finns det ca 5 500 narkomaner, och det antalet\r\nblir sannolikt större med den politik som regeringen för. Den rådande\r\nsvåra situationen riskerar även att ytterligare försvåra kompetensförsörj-\r\nningen, särskilt i storstäderna där de anställda kan få jobb på andra håll.\r\nDet förs en diskussion på sina håll om att en möjlig väg att komma\r\ntill rätta med den här beläggningssituationen inom kriminalvården skulle\r\nvara att man återinför halvtidsfrigivningen. Det är i alla fall någonting\r\nsom vi moderater aldrig kan ställa upp på. Redan i dag anser vi att\r\nstrafflängden för grova våldsbrott är för kort, och att frige grovt krimi-\r\nnella personer på grund av att det råder platsbrist skulle vara samhällets\r\nriktiga reträtt.\r\nSedan ska jag gå över till polisen. Jag ska citera ur Rikspolisstyrel-\r\nsens budgetunderlag. Där skriver man: \"En samlad bedömning av det\r\naktuella resursläget kännetecknas av att det alltjämt råder en differens\r\nmellan statsmaktens målsättning för polisverksamheten och myndighe-\r\nternas reella möjligheter att bedriva polisverksamhet enligt dessa inten-\r\ntioner och mål. I praktiken gäller att de lokala polisstyrelserna i sina\r\nverksamhetsplaner tvingas prioritera mellan de av statsmakterna priorite-\r\nrade områdena.\"\r\nAtt prioritera innebär som vi alla känner till att välja bort, att välja\r\nbort en angelägen arbetsuppgift.\r\nOm en ekonomisk balans ska klaras av måste man, enligt Rikspolis-\r\nstyrelsen, minska antalet anställda inom polisen med ca 1 800 personer.\r\nOch antagningen till polishögskolan måste reduceras till ett minimum.\r\nSedan kan man också säga att åldersstrukturen är hög och att det är\r\nhöga sjukskrivningstal inom polisen. I genomsnitt är polisanställda sjuk-\r\nskrivna 3 ½ veckor per år. Det innebär 1 500 årsarbetskrafter.\r\nRätta mig om jag har fel, men har inte justitieministern sagt att det\r\nhär är den största satsningen någonsin inom rättsväsendet? Då kan jag\r\nkonstatera att det inte duger, att medborgarna har rätt till en bättre rätts-\r\nstat. Det gäller brottsoffren, andra medborgare, de kriminella själva och\r\nde anställda i rättsväsendet.\r\nSlutligen vill jag säga att Rikspolisstyrelsen är väldigt oroad över att\r\npolisverksamheten kommer att sjunka till en oacceptabelt låg nivå om\r\nutvecklingen inte bryts. Det är också hämtat ur deras budgetunderlag.\r\nJag har tyvärr samma oro som Rikspolisstyrelsen. Detta är inte nå-\r\ngonting som är taget från en annan planet utan från verkligheten.</pre><pre>Överläggningen var härmed avslutad.\r\n(Beslut skulle fattas den 18 december.)</pre><pre>7 §  Fortsatt svenskt deltagande i en internationell säkerhetsstyr-\r\nka i Afghanistan</pre><pre>Föredrogs\r\nutrikes- och försvarsutskottets betänkande 2002/03:UFöU1\r\nFortsatt svenskt deltagande i en internationell säkerhetsstyrka i Afghani-\r\nstan (prop. 2002/03:21).</pre><pre>Anf.  171  ESKIL ERLANDSSON (c):\r\nFru talman! Det sammansatta utrikes- och försvarsutskottet behandlar\r\ni det betänkande som ligger på kammarens bord i dag fortsatt svenskt\r\ndeltagande i en internationell säkerhetsstyrka i Afghanistan.\r\nUtskottet föreslår att riksdagen återigen beslutar att bemyndiga re-\r\ngeringen att ställa en väpnad styrka till den internationella säkerhetsstyr-\r\nkans förfogande. Styrkans uppgift blir liksom tidigare att bistå den af-\r\nghanska övergångsregeringen med att upprätthålla säkerheten i Kabul\r\nmed omgivande områden.\r\nJag kan, fru talman, med tillfredsställelse konstatera att det vid detta\r\ntillfälle liksom vid tidigare beslut i den här frågan råder enighet mellan\r\nriksdagens partier. Det är enighet om att Sverige bör delta i en internatio-\r\nnell säkerhetsstyrka i Afghanistan.\r\nVarför nu detta? Jo, FN har givit den internationella styrkan ett man-\r\ndat som tillåter fredsframtvingande åtgärder och användande av vålds-\r\nmedel. Att riksdagen ger regeringen bemyndigande att sända svensk\r\nväpnad trupp på uppdrag i annat land på denna grund är ett beslut som\r\nemellertid innebär att vi ger de här människorna ett betydande ansvar. Vi\r\nvet att tragedier har inträffat och kan komma att inträffa även framgent,\r\nkanske till och med innebärande förluster i människoliv i samband med\r\natt vi gör de här fredsframtvingande uppdragen och att de slutförs.\r\nDet är min och Centerpartiets uppfattning att mänskliga rättigheter,\r\ndemokrati och fredsfrämjande uppdrag hör ihop. Det går inte att dela på\r\ndessa faktorer. Mänskliga rättigheter och demokratisk samhällsstyrning\r\när fredsfrämjande. Och i detta sammanhang måste enligt vår uppfattning\r\nSverige ikläda sig sitt - och vårt - internationella ansvar.\r\nSverige har härvidlag en tradition, en tradition som innebär att vi har\r\nvarit konstruktiva och nyskapande aktörer på det internationella planet\r\noch i det internationella samarbetet för att skapa fred. Jag vill också\r\nframhålla att internationell fred och säkerhet är ett övergripande mål\r\näven i den svenska säkerhetspolitiken. Ett grundläggande mål för säker-\r\nhets- och försvarspolitiken är också att solidariskt bidra till en fredlig\r\nutveckling i vår omvärld. När det gäller den internationella delen av\r\nsäkerhetspolitiken ska Sverige i samverkan med andra stater aktivt verka\r\nför fred och ökad säkerhet. Därigenom bidrar vi till ökad säkerhet i om-\r\nvärlden men också för oss själva.\r\nFru talman! Säkerhet och stabilitet är enligt min och, i detta fall, hela\r\nutskottets uppfattning en förutsättning för genomförandet av ett effektivt\r\nhumanitärt bistånd och ett långsiktigt återuppbyggande av ett förstört\r\nland. Jag vill, fru talman, yrka bifall till förslaget i föreliggande betän-\r\nkande.</pre><pre>Anf.  172  TONE TINGSGÅRD (s):\r\nFru talman! Ett enigt utskott står bakom förslaget i det sammansatta\r\nutrikes- och försvarsutskottets betänkande som jag här och nu yrkar bifall\r\ntill.\r\nDet är knappt ett år sedan en likaledes enig riksdag beslutade att Sve-\r\nrige skulle sända sitt bidrag till ISAF, International Security Assistance\r\nForce, och så sent som i juni beslutade denna kammare enigt om att för-\r\nlänga insatsen.\r\nDet är en styrka att det råder politisk enighet kring Sveriges ambition\r\natt medverka i internationella insatser av detta slag och att den enigheten\r\nmanifesteras också när det kommer till handling.\r\nJag är övertygad om att det råder stor enighet också i bedömningen\r\natt engagemanget i Afghanistan kommer att bli långvarigt och att insat-\r\nserna även framöver måste vara såväl civila som militära.\r\nDen underrättelsepluton som skickades iväg för ett år sedan har nu\r\nersatts av en enhet för civil-militär samverkan, det som på försvarseng-\r\nelska förkortas CIMIC. Det betyder inte att läget i Afghanistan är lugnt,\r\ninte ens lugnare nu än då, bara att behovet är annorlunda. Fortfarande\r\ngörs insatsen på grundval av en FN-resolution som hänvisar till kap. 7 i\r\nFN-stadgan, det vill säga att fredsframtvingande insatser inte kan uteslu-\r\ntas. Det innebär ett stort ansvar i att säkra att den svenska styrkan är väl\r\nutbildad och väl utrustad.\r\nSamtidigt med detta militära bidrag görs betydande satsningar på\r\nhumanitärt bistånd. För svensk del har det under år 2001 uppgått till ca\r\n250 miljoner. Enligt UD:s nya landsstrategi för Afghanistan från januari i\r\når ska mellan 750 miljoner och 1 miljard avsättas fram till och med 2004\r\noch till den änden har Sida satt upp ett biståndskontor i Kabul, vilket det\r\nsammansatta utskottet noterar med tillfredsställelse.\r\nBeslutet, som utskottets förslag med all säkerhet leder till, betyder att\r\nden svenska styrkan kan stanna kvar i Afghanistan som längst till den 19\r\ndecember 2003 utan att regeringen behöver återkomma till riksdagen.\r\nDet innebär också att de 100 miljoner som den svenska insatsen kommer\r\natt kosta ska finansieras från utgiftsområde 6 och anslag 6:1.</pre><pre>Anf.  173  CECILIA NILSSON WIGSTRÖM (fp):\r\nFru talman! I helgen har vi kunnat läsa i tidningarna att 15 afghanska\r\nbarn frusit ihjäl i ett flyktingläger i Pakistan då kylan kröp ned mot 15\r\nminusgrader. Det är tragiskt hur det afghanska folket fortsätter att lida.\r\nEn del har blivit bättre sedan en övergångsregering har kommit på plats,\r\nexempelvis när det gäller att öppna skolorna igen. Men fortfarande är det\r\nafghanska folket i stort behov av humanitärt bistånd. Vid en givarkonfe-\r\nrens i Tokyo i början av året utlovades 1,8 miljarder dollar i bistånd av\r\növriga världen, men hittills har bara hälften av årets utlovade bistånd\r\nbetalats ut. Detta utsätter givetvis afghanerna för ytterligare svårigheter.\r\nUtöver bistånd ställer världssamfundet upp med en internationell sä-\r\nkerhetsstyrka, ISAF. Totalt bidrar 22 länder till att det i Kabul med om-\r\ngivningar finns 4 800 soldater på plats för att upprätthålla ordning och\r\nsäkerhet. De är där med FN-mandat grundat på artikel 7 i FN-stadgan.\r\nSverige har bidragit med upp till 45 personer sedan starten i januari i år.\r\nDetta är personer som inte är värnpliktiga. De har ställt upp av egen vilja\r\npå ett ytterst förtjänstfullt sätt.\r\nFrån början skickade vi ned elitsoldater, men i sommar har dessa\r\nbytts ut mot personal inriktad på civil-militär samverkan. Den svenska\r\nstyrkan har lyckligtvis inte blivit indragen i några strider. Den är ändock\r\nberedd och utbildad för detta om det skulle vara nödvändigt. Svenskarna\r\när i praktiken inriktade på återuppbyggnad av teknisk och social infra-\r\nstruktur. Det handlar om utvecklingsprojekt inom utbildning, vattenför-\r\nsörjning, sjukvård med mera. Denna förändring är angelägen och en\r\nnaturlig fortsättning på det inledande säkerhetsarbetet.\r\nJag vill yrka bifall till förslaget i utskottets betänkande. Folkpartiet li-\r\nberalerna står bakom att Sverige ställer upp med denna hjälp till Afgha-\r\nnistan i ytterligare ett år. Sveriges biståndsinsatser, som de kommande\r\nåren förväntas ligga på ungefär 300 miljoner kronor om året, bör också\r\nnämnas. De är också viktiga.\r\nMed anledning av den försämrade säkerhetssituationen har vi fram-\r\nfört synpunkter i ett särskilt yttrande. Säkerhetssituationen i Afghanistan,\r\ninte minst utanför ISAF:s område i Kabul, är fortfarande bekymmersam\r\noch har försämrats på senare tid. Även inne i Kabul har situationen i viss\r\nmån försämrats. Premiärminister Karzai utsattes till exempel för ett\r\nmordförsök i september.\r\nDet finns många krafter som vill destabilisera landet och regeringen.\r\nUte i landet hindrar lokala milisgrupper regeringen och utländska bi-\r\nståndsgivare från att utföra sina insatser. De utövar makt över befolk-\r\nningen och skapar ett klimat där mänskliga rättigheter lätt åsidosätts. I\r\nhöst har fyra återöppnade skolor som drivs av svenska biståndsorganisa-\r\ntioner bombats, troligen för att de var flickskolor. Det är ett tecken på att\r\nden religiösa fundamentalism fortfarande verkar som under flera år grovt\r\nkränkt de afghanska kvinnornas mänskliga rättigheter.\r\nVåldsspiralen leder till en ond cirkel där även de som vill se en av-\r\nväpning inte vågar lämna ifrån sig vapnen. Vapen styr i stället för rätts-\r\nsäkerhet och myndigheter. Regeringen har inte kontroll över landet.\r\nYtterligare en destabiliserande faktor är den opiumodling som har\r\nkommit i gång igen och som blivit alltmer intensiv. Den beräknas i år\r\nuppgå till 2,5 miljoner ton. Försäljningsinkomsterna gör lokala krigsher-\r\nrar finansiellt oberoende och i dess spår grasserar våld och kriminalitet.\r\nDetta är en destabiliserande faktor också för länderna i området som\r\nKirgizistan och Pakistan.\r\nUtan fred och säkerhet undermineras ett effektivt, humanitärt och\r\ndemokratifrämjande bistånd. Afghanistans långsiktiga sociala och eko-\r\nnomiska utveckling står på spel när säkerhetsläget nu försämras.\r\nFru talman! Både FN:s generalsekreterare Kofi Annan och den af-\r\nghanska regeringen har till FN:s säkerhetsråd tydligt framfört behovet av\r\nökade insatser för att stärka säkerhetsläget i landet. De har begärt att\r\nISAF:s mandat också ska omfatta några regionstäder som Mazar-i-Sharif\r\noch Kandahar. Vi är några här i dag som har träffat EU:s sändebud i\r\nAfghanistan, herr Vedrell. Jag vill gärna ta upp vad ett annat sändebud i\r\nlandet, nämligen FN:s Lakhdar Brahimi, har framfört till säkerhetsrådet:\r\nUtvidgningen av ISAF skulle ha en otroligt stor effekt på säkerheten och\r\nskulle kunna uppnås med relativt få trupper, för relativt liten kostnad och\r\nmed liten fara för dessa trupper.\r\nI samband med att FN nu har beslutat att ge säkerhetsstyrkan ytterli-\r\ngare ett år har en geografisk utvidgning av området inte skett. I takt med\r\natt situationen tillåts spåra ur ökar kostnaderna och svårigheterna för att\r\nsenare kunna upprätta säkerheten. Förebyggande agerande är viktigt. Vi\r\när alla eniga om att FN så långt som möjligt ska förebygga krig. Alltför\r\nofta kommer dock FN in alldeles för sent. Rwanda och Bosnien är två\r\nsådana exempel. Låt oss inte upprepa dessa misstag!\r\nFolkpartiet liberalerna fick inte med övriga partier på att i utskotts-\r\nbetänkandet beklaga att FN:s säkerhetsråd avstått från att utöka ISAF:s\r\nmandat. Därför skrev vi ett särskilt yttrande. Vi hade gärna sett att övriga\r\npartier velat ställa sig bakom att uppmana den svenska regeringen att\r\npåverka övriga EU-länder och USA att ställa sig bakom en sådan utvidg-\r\nning. Skulle en utvidgning komma till stånd innebär det förstås behov av\r\nmer personella resurser. Då måste även Sverige vara berett att bidra till\r\ndetta.\r\nAfghanistan angår oss. Vi har inte bara en skyldighet såsom med-\r\nmänniskor att hjälpa det afghanska folket. I en globaliserad värld är vi\r\nberoende av varandra. Vi påverkas av det som sker i Afghanistan. EU har\r\ntagit emot 100 000 asylsökande från landet. Ministerrådet beslutade\r\nnyligen att sända tillbaka alla från och med mars nästa år, i början frivil-\r\nligt och sedan med tvång, trots att säkerhetssituationen är långt ifrån\r\nunder kontroll.\r\nJag nämnde nyss opiumproduktionen. Opium görs om till heroin och\r\nsäljs på gatorna i Europa. Under talibanregimen kom 80 % av allt heroin\r\nsom såldes i Europa från Afghanistan.\r\nVi berörs också av Afghanistan när det gäller vår säkerhet. Säkerhe-\r\nten för Sverige hänger inte bara på vårt närområde. Hotbilden är föränd-\r\nrad och utgörs numera bland annat av miljöförstöring och terrorism.\r\nTrots detta finns det 32 000 FN-sanktionerade soldater i Kosovo men\r\nbara 4 800 i Afghanistan. Al-Qaida fick en bas i Afghanistan. Vi kan inte\r\nutesluta att Afghanistan återigen blir ett land som härbärgerar terrorister.\r\nDet kommer att ta ungefär tio år för landet att bygga upp en nationell\r\narmé och poliskår. Hittills har det tyvärr föresenats lite grann på grund av\r\ndet uteblivna och försenade biståndet. Det internationella samfundet\r\nmåste vara berett att stödja landet under lång tid framöver. Centralt för\r\nlandets framtid är givetvis fungerande demokratiska institutioner, rätts-\r\nsäkerhet och social och ekonomisk återhämtning. Men det kan inte\r\nkomma till stånd utan avväpning och fred.\r\nPå onsdag kommer den afghanske presidenten Karzai hit. Vad kom-\r\nmer Anna Lindh att säga till honom? Att döma av hennes partikolleger i\r\nutskottet är hon inte beredd att utlova Sveriges stöd när det gäller en\r\nutvidgning av ISAF.</pre><pre>Anf.  174  TONE TINGSGÅRD (s) replik:\r\nFru talman! För att det inte ska föreligga några missförstånd vill jag\r\nbara med anledning av det anförande som vi just har hört säga att jag är\r\növertygad om att samtliga ledamöter av det sammansatta utskottet delar\r\nden bedömning av situationen i Afghanistan som Cecilia Nilsson Wig-\r\nström beskriver. Att vi inte har tagit detta tillfälle för att begära en ut-\r\nvidgning av mandatet tror jag faktiskt baseras mer på formella grunder.\r\nFrågan handlar här om att förlänga mandatet för den styrka som redan\r\nfinns i Afghanistan. Det kan vi göra.\r\nDet är FN som utvidgar mandatet. Där arbetar Sverige med säkerhet\r\nlika konstruktivt som man gör i andra sådana situationer.\r\nJag tycker att det var viktigt att få säga detta. Det handlade inte om\r\nnågon åsiktsskillnad utan mer om en formskillnad.</pre><pre>Anf.  175  CECILIA NILSSON WIGSTRÖM (fp) replik:\r\nFru talman! Det gläder mig att höra att Tone Tingsgård delar vår upp-\r\nfattning om att situationen i Afghanistan är bekymmersam och har blivit\r\nsämre och att FN borde hörsamma den afghanska regeringens och FN:s\r\ngeneralsekreterares vädjan om ytterligare hjälp.\r\nJag är ny här i Sveriges riksdag och tycker att det är lite tråkigt om\r\ndet ska vara formella skäl som sätter hinder för oss som riksdagsleda-\r\nmöter att kunna uttrycka vår politiska vilja. Men jag hoppas att Anna\r\nLindh, i och med Tone Tingsgårds inlägg, på onsdag kommer att lova\r\npresident Karzai att Sverige kommer att verka för en utvidgning av man-\r\ndatet.</pre><pre>Anf.  176  ERLING WÄLIVAARA (kd):\r\nFru talman! Sverige har en lång tradition när det gäller deltagande i\r\ninternationella fredsbevarande insatser. Det är därför mer eller mindre\r\nsjälvklart att vi även i fortsättningen ska bidra till stabiliseringsarbetet i\r\nAfghanistan. Så är det för Kristdemokraterna i alla fall.\r\nEfter en lång tid av sovjetisk krigföring, inbördeskrig och fundamen-\r\ntalistiskt talibanstyre har en demokratiseringsprocess påbörjats i Afgha-\r\nnistan. Det är viktigt att få ett slut på lidande, förtryck och kvinnoförned-\r\nring. Men vägen till demokrati och mänskliga rättigheter är mödosam\r\noch lång. Afghanistan präglas av stora inre motsättningar, men förhopp-\r\nningsvis kommer den försonings- och återuppbyggnadsprocess som tog\r\nsin början för ungefär ett år sedan i Kabul att leda till att landet kan byg-\r\ngas upp till en fungerande stat, en stat med respekt för mänskliga rättig-\r\nheter, frihet och demokrati.\r\nFru talman! Det internationella samfundet spelar en viktig roll och\r\nkommer också i framtiden att spela en viktig roll som garant för fred och\r\nstabilitet i Afghanistan. FN ska också stå som garant för den långsiktiga\r\nfinansieringen av återuppbyggnaden av staten och statens grundläggande\r\ninstitutioner och funktioner som polis- och rättsväsende, sjukvård och\r\ninte minst återuppbyggnaden av ett fungerande och heltäckande utbild-\r\nningsväsende.\r\nFör att återuppbyggnadsarbetet ska kunna ske någorlunda friktions-\r\nfritt är det därför viktigt att den afghanska övergångsregeringen får hjälp\r\natt upprätthålla säkerheten så att en demokratisk utveckling kan fortskri-\r\nda. Hoten mot arbetet för att nå demokrati och mänskliga rättigheter i\r\nAfghanistan är många - hot från regionala krigsherrar, olika extremist-\r\ngrupper eller andra regeringsfientliga krafter som av en eller annan an-\r\nledning inte ställer upp på övergångsregeringen. ISAF, den av FN sank-\r\ntionerade internationella fredsfrämjande styrkan, spelar mot denna bak-\r\ngrund en mycket viktig roll. ISAF:s mandat är att bistå övergångsreger-\r\ningen med att upprätthålla säkerheten i Kabul och dess omedelbara när-\r\nhet.\r\nFru talman! Det är viktigt att den fredsfrämjande insatsen i Afghani-\r\nstan upplevs som långsiktig och resolut av afghanerna själva. Därigenom\r\nkan insatsen förhoppningsvis bidra till att avskräcka regionala krigsherrar\r\noch andra från sådan verksamhet som kan hota landets återuppbyggnad\r\noch övergång till fred, stabilitet och försoning. I det långsiktiga arbetet\r\nspelar Sverige en viktig roll, både genom kontakter på ministernivå inom\r\nEU och genom kontakter på olika nivåer till exempel inom FN. Jag hop-\r\npas att Sverige tar på sig den rollen.\r\nFru talman! Såväl regeringen som det sammansatta utskottet har i ett\r\ntidigt skede klargjort rågången mellan ISAF:s mandat och den USA-\r\nledda Operation Enduring Freedom. Kristdemokraterna har inga särskil-\r\nda synpunkter på dessa gränsdragningar. Att ett visst informationsutbyte\r\nmellan ISAF och USA-koalitionen är nödvändigt, inte minst för att und-\r\nvika vådaskjutningar, ser vi som en självklarhet.\r\nÄven om Operation Enduring Freedom inte primärt syftar till att\r\nskapa stabilitet i Afghanistan är det inte orimligt att tänka sig att detta\r\nblir en bieffekt. Förhoppningsvis kan den multinationella USA-ledda\r\nstyrkan bidra till att den säkerhet som ISAF garanterar i Kabulområdet\r\näven utsträcks till övriga delar av landet.\r\nFru talman! Med detta vill jag anmäla att Kristdemokraterna stöder\r\nregeringens proposition, och därmed utskottets förslag, om fortsatt\r\nsvenskt deltagande i den internationella säkerhetsstyrkan i Afghanistan.\r\nVi vet att det är ett stort ansvar som vi tar på oss då vi fortsätter att ha\r\nsvenskar i en av världens kanske hetaste krutdurkar. Men jag vill också\r\nunderstryka som många redan har gjort här att det är tillfredsställande att\r\nkonstatera att det här i kammaren råder fortsatt politisk enighet om det\r\nfortsatta svenska engagemanget. Det är en viktig utrikes- och säkerhets-\r\npolitisk markering.</pre><pre>Anf.  177  BERIT JÓHANNESSON (v):\r\nFru talman! Jag vill börja med att yrka bifall till det sammansatta ut-\r\nrikes- och försvarsutskottets förslag i betänkande UföU1. Vi står alltså\r\nbakom det för att vi anser att det är av stor vikt att FN genom den inter-\r\nnationella säkerhetsstyrkans närvaro i landet tar ansvar för att skapa\r\nförutsättningar för humanitärt bistånd och återuppbyggnad för en fredlig\r\noch demokratisk utveckling i landet.\r\nSveriges bidrag till den internationella säkerhetsstyrkan i Afghanistan\r\nomfattar högst 45 personer under ett år.\r\nFN-mandatet innebär att det är säkerheten i Kabul med omnejd som\r\när ISAF:s uppgift. Det framgår av texterna i regeringens proposition och\r\ni utskottets betänkande, och vårt ställningstagande vilar också på detta.\r\nAv betydelse för vårt ställningstagande har också varit, liksom inför\r\ndet förra beslutet, de garantier som givits, att ISAF, det vill säga FN-\r\nstyrkan, på intet sätt är instruktions- och befälsmässigt underställd det\r\namerikanska centralkommandot och därmed inte ska sammanblandas\r\nmed den krigföring som USA har bedrivit i landet.\r\nRegeringen har, står det i propositionen, beslutat att två svenska offi-\r\ncerare ska vara placerade i den amerikanska staben i US Centcom i Flo-\r\nrida till och med den 31 december 2002. Detta är ett led i det svenska\r\nengagemanget mot terrorismen. Det här är ingenting som har underställts\r\nriksdagen, och Vänsterpartiet står inte bakom denna åtgärd.\r\nDen internationella säkerhetsstyrkan är inte ett i Afghanistankriget\r\nstridande förband eller del av sådant förband. Detta är också nu helt\r\nklarlagt i betänkandet. De uppgifter som har förekommit om att svensk\r\ntrupp i Afghanistan deltar i striderna är således felaktiga, vilket var\r\nmycket viktigt för oss att klargöra. Det är märkligt att en ledande folk-\r\npartist offentligt faktiskt har gått ut med oriktiga uppgifter i en så här\r\nallvarlig fråga men nu är detta alltså klarlagt.\r\nDe svenska soldaterna har vissa ledningsuppdrag men det största\r\nsvenska bidraget handlar främst om civil-militär samverkan samt om\r\nledning av minröjningsverksamhet - uppgifter som är ett direkt stöd för\r\nmänniskors möjligheter att sakta men ändå på rätt väg återgå till ett nor-\r\nmalt liv. Hälften av de projekt som de 18 männen och de 2 kvinnorna\r\ndeltar i omfattar grundläggande behov inom utbildningsområdet med\r\nskolor och undervisning.\r\nI alla diskussioner om den här styrkan och över huvud taget om freds-\r\nfrämjande åtgärder har vi framhållit att genusperspektivet måste tas på\r\nstörsta allvar. Det är mycket bra att kvinnor nu aktivt deltar i gruppen,\r\noch jag förutsätter att det blir fler kvinnor som deltar under det komman-\r\nde året. Det är också mycket viktigt att alla soldater och även civil perso-\r\nnal som arbetar med internationella insatser får en grundläggande och\r\ntillräcklig utbildning i genuskunskap.\r\nEn förutsättning för humanitärt bistånd och långsiktig återuppbygg-\r\nnad är att säkerheten och stabiliteten säkras. Detta är uppgiften för den\r\ninternationella styrkan. Det är oerhört viktigt att de biståndspengar som\r\nutlovats från olika länder i ett initialt skede också kommer afghanerna till\r\ngodo. Det kommer att behövas mycket humanitärt stöd under en lång tid,\r\nmen också stöd till det processarbete som nu pågår med konstitutionen\r\noch för att kunna genomföra de planerade valen. De ekonomiska resurser\r\nsom Sverige ställer upp med för humanitärt bistånd till Afghanistan är\r\nnödvändiga och viktiga men vi ska också vara medvetna om att det måste\r\nsatsas även efter de tre år som nu är beslutade och som refererats i propo-\r\nsitionen.\r\nSveriges och världssamfundets humanitära bistånd, demokratiutveck-\r\nling och stöd för kvinnors delaktighet och påverkan måste, som jag sagt,\r\npågå i många år. Kvinnoförtrycket startade inte med talibanregimen, utan\r\ndet har funnits i många år. Det vill mycket till för att bryta detta mönster\r\noch den utsatthet och den brist på möjligheter att delta i det offentliga\r\nlivet och att bestämma över sitt eget liv som de afghanska kvinnorna har\r\nlevt, och lever, under. Det är mycket bra att Sidas landstrategis inriktning\r\när att stärka kvinnornas position. Detta är grundläggande för att det ska\r\nkunna bli en hållbar och trovärdig utveckling.\r\nFru talman! Vi är alltså ense i alla partier i utskottet om den här styr-\r\nkan. Vänsterpartiet har inget särskilt yttrande här, som vi ju har i de förra\r\nbetänkandena. Men vi har inte ändrat ståndpunkt när det gäller vår syn på\r\nUSA:s krig.\r\nUSA:s krig sades från början vara att bekämpa terrorismen efter de\r\navskyvärda terrorattackerna i New York och Pentagon den 11 september\r\n2001. FN-stadgans kapitel 51 reglerar staters rätt till självförsvar vid\r\nväpnat angrepp - man har rätt att avvärja ett anfall. Denna stadga har\r\nefter den 11 september fått en ny tolkning enligt den så kallade sedvane-\r\nrätten - även inkluderat en stor terroraktion. Men fortfarande gäller det\r\natt avvärja ett pågående anfall.\r\nDe givna slutsatserna av detta är att USA och dess allierade hade rätt\r\natt angripa terroristernas nätverk och att gripa de skyldiga efter terrorat-\r\ntackerna i september förra året. USA har tolkat uppdraget och villkoren\r\nmer långtgående. Kriget har pågått i mer än ett år. Enligt en amerikansk\r\nuppgift har kriget hittills kostat tusentals människoliv. Bombningarna har\r\ntotalt slagit ut stora delar av infrastrukturen i ett av världens fattigaste\r\nländer. Argumentet för det här kriget sades från början vara att bekämpa\r\nterrorismen. Sedan har argumenten kantrat till att få bort den avskyvärda\r\ntalibanregimen.\r\nVänsterpartiet har aldrig försvarat talibanregimen. Men vi menar, fru\r\ntalman, att det till stor del handlar om vedergällning i syfte att stärka\r\nUSA:s egen ställning i området. Hämnden har använts för att etablera en\r\nvärldsordning i vilken USA ges rätten att bedriva krig efter eget gott-\r\nfinnande och utan begränsning i tid. Det finns många avskyvärda regimer\r\ni världen men vi kan aldrig ge någon rätten att bomba bort dem som vi\r\ninte gillar. Detta leder till ett folkrättsligt moras där den starkes rätt är\r\nviktigare än att vi tillsammans formar en värld i fred. Kampen mot terro-\r\nrismen borde - ja, ska - föras med andra medel.\r\nVänsterpartiets kritik mot USA:s krigföring i Afghanistan kvarstår\r\nalltså. Under det gångna året har USA på bräckliga grunder utpekat yt-\r\nterligare en stat, Irak, som en fara vilken även den måste bekämpas ge-\r\nnom en omfattande krigföring.</pre><pre>Anf.  178  CECILIA NILSSON WIGSTRÖM (fp) replik:\r\nFru talman! Jag noterade att Berit Jóhannesson i början av sitt anfö-\r\nrande var glad över att kunna konstatera att de trupper som från Sveriges\r\nsida sänts till ISAF inte har varit i strid och inte är stridande förband.\r\nJag tror att Berit Jóhannesson och jag har olika uppfattningar. Övriga\r\npartier i utskottet var väl ganska eniga med Folkpartiet i bedömningen att\r\ndet ändå är så att det här ISAF-mandatet är ett mandat under kapitel VII,\r\ndet vill säga fredsframtvingande åtgärder. FN-stadgan ger rätt att använ-\r\nda våld - alltså strid. Men som tur är har de här trupperna inte varit ut-\r\nsatta för beskjutning eller behövt vara i strid.\r\nMin fråga till Berit Jóhannesson är följande. Om CIMIC-enheten\r\nhade varit utsatt för beskjutning - vi vet ju att de är förberedda för strid;\r\näven om det inte är en underrättelsepluton är man också när det gäller\r\nCIMIC-insatsen beredd på att kunna strida - någon gång under de se-\r\nnaste sex månaderna, skulle ni då inte längre stödja utskottets betänkande\r\nnär vi nu här i kammaren behandlar det?</pre><pre>Anf.  179  BERIT JÓHANNESSON (v) replik:\r\nFru talman! Det är fråga om två olika saker. Detta är en kapitel VII-\r\nuppgift. Det handlar alltså om fredsframtvingande. Man har när det gäller\r\nett sådant uppdrag rätt att använda våld om man blir angripen; det har\r\nalltså FN-styrkan. Detta är en sak, och vi har ställt upp på det.\r\nEn annan sak är i Afghanistankriget stridande förband. Det som jag\r\nrefererade till är ett uttalande som faktiskt gjordes i ett TV-program där\r\ndet av en ledande folkpartist påstods att våra trupper var med i kampen\r\nmot al-Qaida. Jag tror att det är väldigt viktigt att skilja på de här saker-\r\nna.\r\nVi är mycket medvetna om och har ställt upp på att det handlar om en\r\nkapitel VII-situation här. Man har då rätt att använda våld men det är en\r\nhelt annan sak.</pre><pre>Anf.  180  CECILIA NILSSON WIGSTRÖM (fp) replik:\r\nFru talman! Vi är helt eniga, Berit Jóhannesson, om att våra trupper\r\ninte är i Afghanistan för att bekämpa al-Qaida, utan de är där för att byg-\r\nga upp Afghanistan. Jag vill hävda att det är felciterat när det gäller den\r\nledande folkpartisten. Det har aldrig av någon folkpartist hävdats att vi\r\nhar skickat trupper till Afghanistan av nämnda anledning. När det där-\r\nemot gäller talet om att de här trupperna är i strid vill jag säga att det är\r\nett faktum att de är stridsberedda. Men som tur är har de aldrig behövt\r\nvara med i strid.</pre><pre>Anf.  181  BERIT JÓHANNESSON (v) replik:\r\nFru talman! Det är bra att Cecilia Nilsson Wigström och jag är över-\r\nens om att det inte har varit så att man strider så att säga på USA:s sida i\r\ndetta sammanhang - alltså att man är med i kampen mot al-Qaida - utan\r\nman är med i FN-styrkan och har bakom sig ett kapitel VII-uppdrag. Det\r\när utomordentligt bra att vi är överens om det.</pre><pre>Anf.  182  ERLING WÄLIVAARA (kd) replik:\r\nFru talman! Jag har bara en kort fråga. Jag tog fasta på Berit Jóhan-\r\nnessons ord om att kampen mot terrorismen ska föras med andra medel.\r\nDå blir jag väldigt intresserad: Vilka är dessa medel?\r\nJag har även en annan fråga till Berit Jóhannesson: Vill Berit Jóhan-\r\nnesson vrida tillbaka klockan till den tid då talibanerna härskade och\r\nrådde i Afghanistan? Hon talar om att man ska använda andra medel för\r\natt bekämpa terrorism. Jag är inte för krig och för att man ska ha ihjäl\r\nfolk. Det skulle vara väldigt intressant att höra om Berit Jóhannesson har\r\nfunderat över vilka medel vi ska använda för att komma till rätta med\r\nsådana som till exempel al-Qaida.</pre><pre>Anf.  183  BERIT JÓHANNESSON (v) replik:\r\nFru talman! Jag sade att artikel 51 i FN-stadgan ger rätt till självför-\r\nsvar, och man har nu utvidgat den artikeln till att omfatta en stor terror-\r\nattack.\r\nDet som vi i dag ser är att man har fört krig i Afghanistan i över ett\r\når. Al-Qaida har fortfarande inte så att säga störtats. Man har inte kommit\r\nåt alla delar av al-Qaida, och bin Ladin är fortfarande på fri fot.\r\nTerrorism ska bekämpas genom underrättelseverksamhet, genom po-\r\nlisiära åtgärder och samarbete. Men att föra ett krig under ett helt år -\r\noch man har inte återkommit till FN med frågan - är det som vi kritise-\r\nrar, och det har vi gjort många gånger.\r\nKvinnoförtrycket är av gammalt datum. Jag och mitt parti ställer oss\r\ninte alls bakom talibanregimen på något sätt, men man skulle kunna\r\nkomma åt terrorismen med andra medel. Det bästa sättet är att använda\r\nsig av fattigdomsbekämpning, att vi ser till att man löser konflikter med\r\nfredliga medel och att man har en internationell verksamhet som inte\r\ngöder terrorism där orättvisor råder och där fattigdom och hopplöshet är\r\nen grogrund för terrorism.</pre><pre>Anf.  184  ERLING WÄLIVAARA (kd) replik:\r\nFru talman! Vi är ju överens om att Sverige ska fortsätta att närvara i\r\nKabul med omnejd. Men då vill jag fråga Berit Jóhannesson: Hur tror\r\nhon att situationen skulle vara för de FN-trupper där Sverige ingår,\r\nISAF-styrkan, om USA försvann från Afghanistan? Skulle Berit Jóhan-\r\nnesson fortfarande vilja ha svenska militärer, svenska pojkar och flickor\r\ndär?</pre><pre>Anf.  185  BERIT JÓHANNESSON (v) replik:\r\nFru talman! Jag tror att det är oerhört väsentligt att vi har en FN-\r\nstyrka där, och den gör ett otroligt bra arbete. Vi har helt ställt oss bakom\r\natt man utför ett kapitel 7-uppdrag i Afghanistan.</pre><pre>Anf.  186  LOTTA N HEDSTRÖM (mp):\r\nFru talman! Egentligen borde det här vara en obehövlig debatt efter-\r\nsom alla partier är så rörande eniga om internationell truppnärvaro nu är\r\nmer än behövlig i åtminstone Kabul. Och jag säger mer än behövlig ef-\r\ntersom jag och många med mig har påtalat att det kanske finns ett ännu\r\nstörre behov utanför huvudstaden, till exempel i de norra delarna av\r\nAfghanistan. Där finns stora, välutrustade och väl tränade inhemska\r\ntrupper som inte har någon annan legitimering än sin egen, och de opere-\r\nrar med våld och i egna syften.\r\nI huvudstaden finns ju sedan ett år tillbaka bland annat den svenska\r\ntruppen, och den ska där förbli efter det att detta beslut så småningom är\r\nfattat. Där är också säkerhetsläget för befolkningen och för den sköra -\r\nmen ytterst nödvändiga - samhällsuppbyggnaden för närvarande gott,\r\nenligt rapporter.\r\nFru talman! Men än är världen tyvärr inte sådan att vi klarar oss utan\r\nen internationell legitim aktör som stödd på militärstyrka kan upprätt-\r\nhålla lugn när det gäller skurkar, ligister, självutnämnda krigsherrar och\r\nbeväpnade vilda förband. Så FN:s insats behövs, och Miljöpartiet stöder\r\ndet svenska bidraget. Därmed yrkar vi bifall till förslagen i betänkandet.\r\nMen med detta sagt har jag trots allt några principiellt viktiga kom-\r\nmentarer att göra i samband med att vi nu står i begrepp att fatta det här\r\nbeslutet.\r\nDen fösta kommentaren handlar om den geografiska utvidgningen av\r\nengagemanget, av skyddet. Jag önskar en insats från Sveriges sida för att\r\nförmå FN att inte bara fortsätta med det humanitära uppbyggnadsarbetet\r\nutan gärna bidra till att biståndet på kort och lång sikt blir större än vad\r\nsom nu är överenskommet och också till att skyddsstyrkorna under nästa\r\når kan placeras ut på fler befolkningscentrum i landet. Till detta får riks-\r\ndagen i så fall återkomma med eventuella nya beslut, om det skulle bli\r\nläge att utöka det svenska engagemanget.\r\nMin andra kommentar är mycket viktig för oss miljöpartister och för\r\nmånga verkliga fredsvänner. Det är oerhört noga att det väldigt tydligt\r\nframgår i texter i till exempel betänkanden, i propositioner, i Försvars-\r\nmaktens skrivelser och över huvud taget i all offentlig kommunikation att\r\nskillnaden är tydlig mellan å ena sidan FN-förbanden och å andra sidan\r\nde oförsvarliga antiterroristkrigshandlingar som USA fortfarande iscen-\r\nsätter i Afghanistan.\r\nÖver det senare råder tyvärr inte svensk riksdag och inte heller vår\r\nregering. Men regeringen har aktivt valt att placera två personer i Florida,\r\nvid US CENTCOM som är basen för de världsvida terroristbekämp-\r\nningsoperationerna och som försåtligt döpts till Enduring Freedom. En-\r\nligt propositionen har vår regering funnit det strategiskt lämpligt att vara\r\nmed i den militära samordning som sker där, och detta är enligt vår me-\r\nning beklagligt.\r\nFör afghaner i allmänhet kan det vara svårt nog att skilja mellan den\r\nena och den andra sortens trupper. Vilka är fiender och vilka är vänner?\r\nI en fact sheet från det amerikanska försvarsdepartementet som jag\r\ntog del av häromdagen har man helt sammanblandat vilka svenska insat-\r\nser i Afghanistan som går till vad. Utan urskiljning räknas de två svenska\r\nCENTCON-representanterna glatt upp jämsides med de 45 soldaterna i\r\nISAF-styrkan. Det här skapar förvirring på svensk, på afghansk och på\r\ninternationell botten, och det minskar vår trovärdighet.\r\nVi gröna vill således med gott samvete och utan risk för ifrågasättan-\r\nde kunna hävda att ISAF-styrkan inte kan, inte bör och inte ska samman-\r\nblandas med den amerikanska rena krigföringen.\r\nMin tredje kommentar handlar om kvinnorna. Så sent som i går, i\r\nsöndags, belystes i P 1:s Godmorgon världen och i SVT:s Agenda-\r\nprogram situationen i Afghanistan med avseende på kvinnorna. Tyvärr\r\nutnyttjas kvinnorna igen, om än på ett metaplan, som intäkt, som alibi\r\noch till och med som förevändning för att fortsätta intervenera, bomba\r\noch desarmera talibaner och terrorister. Detta konstaterades i gårdagens\r\nrapportering. Men, fru talman, man kan inte bomba bort burkan!\r\nFörtrycksmekanismerna och den traditionella mörka kvinnosynen\r\nsitter djupare än vad omvärlden ville kännas vid också för ett år sedan\r\nnär man i december här i kammaren sade: Nu kan Afghanistans kvinnor\r\nandas fritt igen, måla naglarna och lyfta bort burkan sedan Afghanistan\r\nfallit ur talibanernas händer.\r\nI vårt eget land, som en jämförelse, har kvinnoförtrycket först nu, 100\r\når efter Kata Dahlström med flera, börjat att luckras upp på ett sätt som\r\nkanske kan inge ett visst förtroende. Så är tidsperspektivet.\r\nI dag lär offren för den amerikanska aggressionen i Afghanistan kun-\r\nna räknas till över 5 000 spillda liv. Bör man då ställa upp valet så att\r\nburkan ställs mot livet? Nej, knappast. Det är i inget av fallen fråga om\r\nnågon enduring freedom, någon bestående frihet.\r\nSå, ärade ledamöter, vad är det skydd som afghaner och kvinnorna i\r\nAfghanistan erbjuds mot B 52-bomber? Varför har inte FN tagit på sig\r\nansvaret att i enlighet med sitt absolut grundläggande fredsuppdrag även\r\nskydda mot en överspelad terroristjakt?\r\nMin fjärde kommentar handlar om att ingen här i riksdagen bör leva i\r\nföreställningen att det som hände och hänt i Afghanistan är en sak som är\r\nisolerad från det som just nu händer och är på väg att hända i Irak.\r\nMobiliseringen runt Irak, de amerikanska soldaterna som enligt dags-\r\nfärska uppgifter redan står på Iraks botten, dribblandet med vapenin-\r\nspektioner och omgivningens undergivna tystnad inför hotet om att USA\r\nåterigen är beredda att unilateralt ingripa mot vad de definierat som en\r\nfiende är alltsammans en logisk förlängning av angreppet på Afghanistan\r\nför säkrandet av oljeintressen och en manifestation av samma förakt för\r\nmänskliga värden. Om det bör den här riksdagen tala mycket mer.</pre><pre>Anf.  187  GÖRAN LENNMARKER (m):\r\nFru talman! Först vill jag yrka bifall till utskottets förslag till beslut i\r\nbetänkandet.\r\nDet här är ett viktigt betänkande därför att det handlar om en mycket\r\nviktig sak, nämligen att Sverige ska bidra till den internationella styrkan\r\nISAF som har till ansvar att hålla säkerheten och därmed främja utveck-\r\nlingen i Kabul med omnejd. Det vore ju konstigt om Sverige inte också i\r\ndet här fallet skulle ställa upp. Det är viktigt att alla goda krafter gör det.\r\nDet är också ett allvarligt beslut. Det är faktiskt ett av de mest allvar-\r\nliga beslut som en riksdag har att fatta, att skicka unga kvinnor och män\r\ntill ett mycket farligt uppdrag. Det kan faktiskt bli så att vi får anledning\r\natt resa ut till Arlanda och ta emot kistor. Jag säger detta därför att jag\r\ntycker att det finns anledning att erinra sig detta när man fattar den här\r\ntypen av beslut. En riksdag, ett nationellt parlament, har sällan anledning\r\natt fatta allvarligare beslut än detta. Det är också därför vi historiskt sett\r\nhar varit mycket noggranna med att ha en enig riksdag bakom ett betän-\r\nkande. Jag tycker att det ligger en väldig styrka i det, för alla de som ska\r\nställa upp på det här, de max 45 - det blir väl fler framöver - ska känna\r\njust att riksdagen är enig om detta deras uppdrag.\r\nMed detta, fru talman, har jag egentligen klarat av de två punkter som\r\njust det här uppdraget handlar om.\r\nSedan är det två andra punkter som snarare är övertoner och inte in-\r\ngår i själva betänkandet, men som det kanske är viktigt att beröra efter-\r\nsom de har varit uppe i debatten.\r\nDen ena är önskvärdheten att kunna ha ett ISAF som täcker en större\r\ndel av Afghanistan. Det är ju en stor enighet om att det vore önskvärt.\r\nBekymret i det hänseendet är att vi européer bland andra har för liten\r\nkapacitet. Vi förmår inte uppfylla de önskemål som vore berättigade om\r\natt också inrätta motsvarande säkra zoner i första hand kring de stora\r\nstäderna utanför Kabul men naturligtvis helst av allt att man kunde sprida\r\ndem över landet. Det är en kapacitetsfråga som bland annat berörs i det\r\neuropeiska konventet och på andra ställen. Det är ett betydande ansvar\r\nockså för Sveriges riksdag, för det handlar om att vi när vi ska besluta\r\nom försvarets budgetar och försvarets organisation måste leva upp till de\r\nord som vi säger här inne när vi menar att det ska finnas större kapacitet.\r\nDet är naturligtvis inte rimligt att Sverige enbart ska ha 45 personer. Vi\r\nborde ha en betydligt större kapacitet från svensk sida. Men, som sagt,\r\ndet är en sak för en annan diskussion och inte just i det här ärendet.\r\nDet är en fjärde punkt som jag vill ta upp. Jag blev ganska häpen när\r\njag satt här och lyssnade på Berit Jóhannesson och Lotta Hedström. Är\r\ndet så att Vänsterpartiet och Miljöpartiet inte erkänner den afghanska\r\nlegala regeringen? Det verkade på Berit Jóhannesson och Lotta Hedström\r\nsom om den inte funnes. Det var ju faktiskt en av FN ledd process som\r\nledde fram till den afghanska transitional authority, en FN-process. Ni\r\nkanske minns TV-bilderna från Petersberg utanför Bonn. Det är denna\r\ntransitional authority som har ansvaret för säkerheten i Kabul och i lan-\r\ndet i sin helhet. Det är inte USA eller något annat land. Afghanistan är ju\r\nfaktiskt ett suveränt land, och landets lagliga regering bär det ansvaret.\r\nDet står till och med i FN-resolutionen. Berit Jóhannesson och Lotta\r\nHedström kan läsa där att det är just den regeringen som bär ansvaret för\r\ndetta. Om den vill använda sig av hjälp för detta är det den regeringens\r\nsak att göra det, på samma sätt som om Sverige ansåg sig angripet skulle\r\nkunna begära hjälp från andra länder. Det är alltså inte USA som på\r\nnågot sätt tar sig någon rätt i Afghanistan.\r\nDen afghanska legala regeringen framkom ur en FN-process som jag\r\nnu hoppas att Vänsterpartiet och Miljöpartiet erkänner, för i de anföran-\r\nden som ni höll underkände ni ju FN-processen om Afghanistan. Det\r\nfinns anledning att i så fall korrigera och ta tillbaka det ni sade från talar-\r\nstolen, för den position som vi har är viktig för FN:s process i den här\r\ndelen. Det handlar alltså inte alls om att USA tillämpar något slags själv-\r\nförsvarsklausul.\r\nDen första delen, innan den här regimen var auktoriserad, byggde på\r\nflera FN-resolutioner, till och med från flera år tillbaka i tiden. Det var ju\r\nlångt innan den 11 september 2001 som FN krävde att Usama bin Ladin\r\nskulle utlämnas från Afghanistan - jag tror att det var redan 1998 eller\r\n1999 - så den delen är otvivelaktig.\r\nEfter det att den nationella övergångsregeringen, om jag får kalla den\r\nså, i Afghanistan bildades är det klart att det är den som bär ansvaret för\r\nåtgärderna. Och det är den som har att auktorisera USA:s eller annans\r\nnärvaro som finns i Afghanistan. Det här måste vi vara kristallklart nog-\r\ngranna med och inte underkänna FN-processen.\r\nJag skulle vilja veta om Vänsterpartiet respektive Miljöpartiet under-\r\nkänner hela Petersbergsprocessen och loja jirga, för det verkade på era\r\nanföranden som om det inte var en acceptabel utan att ni trodde att det\r\nrörde sig om något slags kolonialisering eller kolonialkrig. Vi måste väl\r\nha respekt för Afghanistans territoriella integritet och för den afghanska\r\nlegala regeringens rätt att fullfölja det ansvar som den är ålagd just av\r\nFN.</pre><pre>Anf.  188  LOTTA N HEDSTRÖM (mp) replik:\r\nFru talman! Eftersom jag blev apostroferad ska jag naturligtvis svara\r\npå den frågan. Självklart finns det en grundläggande respekt och accep-\r\ntans för FN:s processer. Däremot kan man vara kritisk och ifrågasätta hur\r\nbesluten har uppkommit och med vilka krafter som de har kommit fram.\r\nHela i gångsättandet av de militära interventionerna runt Afghanistan\r\nfinns det oerhört mycket kritik mot från vår sida och från många, många\r\nmänniskor, grupper och länder världen över. Det var en akt av självför-\r\nsvar, och samma insats har ju fortgått.\r\nDet amerikanska engagemanget i Afghanistan i dag är en sak som är\r\nskild från FN-engagemanget. Det här är någonting som vi, och som jag\r\nupplevde också Vänsterpartiet, helt enkelt vill tydliggöra. Det är en\r\nkommentar som vi har både anledning och behov av att framföra i den\r\nhär diskussionen. FN-insatserna står vi bakom. Enduring freedom och\r\nden typen av insatser är någonting som vi har mycket starka tvivel kring.</pre><pre>Anf.  189  GÖRAN LENNMARKER (m) replik:\r\nFru talman! Det var ju fel i båda hänseendena.\r\nDet första ingripandet innan det fanns en övergångsregering - om vi\r\nkallar den för det för att använda ett svenskt namn - i Afghanistan sked-\r\nde inte som en självförsvarsåtgärd, utan det skedde med stöd av uttryck-\r\nliga FN-resolutioner. Det var FN-resolutioner som gav USA rätten att\r\ngenomföra det som de gjorde.\r\nSedan ledde FN en process för att ta fram en övergångsregering. När\r\növergångsregeringen nu  finns bär den uttryckligen ansvaret. Det erinras\r\nom i den resolution som det här beslutet bygger på - läs det gärna! - att\r\ndet är övergångsregeringen som bär ansvaret för Afghanistans säkerhet. I\r\ndenna stund bär den det legala ansvaret för säkerheten i sitt eget land.\r\nDen är inte demokratiskt vald, för man har inte kunnat ha demokra-\r\ntiska val. Men man har haft en process som lett fram till den. Då är det\r\nalltså den som gör detta. Den har valt att söka USA:s stöd i sin uppgift.\r\nUnderkänner Lotta Hedström denna regerings rätt att själv fatta de be-\r\nsluten? Då är det oerhört allvarligt. Är det Miljöpartiets åsikt att över-\r\ngångsregeringen i Afghanistan inte har rätt att fatta sina egna beslut utan\r\natt det ska överprövas? Var då? Ska Sveriges riksdag överpröva dem och\r\nsäga: Det får ni inte göra för vi gör en bedömning att så inte ska ske?\r\nNu är det faktiskt viktigt att veta detta. Står Miljöpartiet bakom pro-\r\ncessen att ta fram en övergångsregering i Afghanistan eller inte?</pre><pre>Anf.  190  LOTTA N HEDSTRÖM (mp) replik:\r\nFru talman! Det är ett lika känt som fult debattknep att lägga slutsat-\r\nser och ord i sin meningsmotståndares mun. Självklart tycker vi att den\r\nregering som nu finns, övergångsregeringen i Afghanistan, är värd allt\r\nstöd och all respekt. Det sade jag redan i mitt förra inlägg.\r\nMen låt mig nu göra motsvarande sak. Jag vill ha svar på tal från\r\nLennmarker. Är det så att Enduring Freedom genomför ett väl motiverat\r\noch rättfärdigt angrepp på Afghanistan? Är det Moderaternas mening?</pre><pre>Anf.  191  GÖRAN LENNMARKER (m) replik:\r\nFru talman! Den amerikanska operationen Enduring Freedom utförs\r\npå uppdrag av den afghanska övergångsregeringen. Det sker på uppdrag\r\nav den legala regeringen i Afghanistan, som gör den bedömningen. Har\r\nde gjort den bedömningen har vi anledning att acceptera det från världs-\r\nsamfundet i övrigt. Det gör alla länder. Det finns ingen regering som har\r\nifrågasatt att detta sker i enlighet med en begäran av den legala afghans-\r\nka regeringen. Skulle den säga nej skulle naturligtvis de amerikanska\r\ntrupperna omedelbart få utrymma Afghanistan. Det är självklart.</pre><pre>Överläggningen var härmed avslutad.\r\n(Beslut skulle fattas den 18 december.)</pre><pre>8 §  Bordläggning</pre><pre>Anmäldes och bordlades\r\nNäringsutskottets betänkanden\r\n2002/03:NU3 Utgiftsområde 21 Energi\r\n2002/03:NU1 Utgiftsområde 24 Näringsliv\r\n2002/03:NU2 Utgiftsområde 19 Regional utjämning och utveckling</pre><pre>Arbetsmarknadsutskottets betänkanden\r\n2002/03:AU1 Utgiftsområde 13 Arbetsmarknad\r\n2002/03:AU2 Utgiftsområde 14 Arbetsliv</pre><pre>9 §  Anmälan om interpellationer</pre><pre>Anmäldes att följande interpellationer framställts</pre><pre>den 13 december</pre><pre>2002/03:98 av Helena Zakariasén (s) till statsrådet Berit Andnor\r\nBarnårsrätt för funktionshindrade föräldrar med förtidspension\r\n2002/03:99 av Gunilla Wahlén (v) till statsrådet Ulrica Messing\r\nSlutrapporten vad gäller omställningsavtalen\r\n2002/03:100 av Lars Ohly (v) till utrikesminister Anna Lindh\r\nIsraels annekteringspolitik på den palestinska Västbanken\r\n2002/03:101 av Tobias Krantz (fp) till vice statsminister Margareta Win-\r\nberg\r\nJämställdhetsarbetet inom landstingen</pre><pre>Interpellationerna redovisas i bilaga som fogas till riksdagens snabb-\r\nprotokoll tisdagen den 21 januari 2003.</pre><pre>10 §  Anmälan om frågor för skriftliga svar</pre><pre>Anmäldes att följande frågor för skriftliga svar framställts</pre><pre>den 16 december</pre><pre>2002/03:308 av Sten Tolgfors (m) till statsrådet Hans Karlsson\r\nProposition om ohälsan\r\n2002/03:309 av Cristina Husmark Pehrsson (m) till statsrådet Morgan\r\nJohansson\r\nFörbud mot lakritspipor\r\n2002/03:310 av Rolf Gunnarsson (m) till statsrådet Ulrica Messing\r\nKonkurrensfrågor inom flyget\r\n2002/03:311 av Cristina Husmark Pehrsson (m) till statsrådet Morgan\r\nJohansson\r\nPlacering av barn utanför hemmet\r\n2002/03:312 av Jeppe Johnsson (m) till jordbruksminister Ann-Christin\r\nNykvist\r\nTorskfiskestopp\r\n2002/03:313 av Erling Wälivaara (kd) till justitieminister Thomas Bod-\r\nström\r\nKustbevakningen och polisiära uppgifter\r\n2002/03:314 av Sonja Fransson (s) till försvarsminister Leni Björklund\r\nBrandvarnare i varje hushåll\r\n2002/03:315 av Nils-Erik Söderqvist (s) till statsrådet Berit Andnor\r\nBilstöd\r\n2002/03:316 av Birgitta Carlsson (c) till statsrådet Morgan Johansson\r\nRehabilitering av psykiskt långtidssjuka\r\n2002/03:317 av Maria Larsson (kd) till socialminister Lars Engqvist\r\nFetalt alkoholsyndrom och LSS\r\n2002/03:318 av Birgitta Sellén (c) till kulturminister Marita Ulvskog\r\nArkivverksamheten i Västernorrlands län\r\n2002/03:319 av Birgitta Sellén (c) till jordbruksminister Ann-Christin\r\nNykvist\r\nVallersättning till lantbrukarna\r\n2002/03:320 av Sven Bergström (c) till utrikesminister Anna Lindh\r\nOm dödshot mot tibetaner i Kina\r\n2002/03:321 av Carina Hägg (s) till utrikesminister Anna Lindh\r\nKönsstympning\r\n2002/03:322 av Sonja Fransson (s) till utbildningsminister Thomas\r\nÖstros\r\nNyrekrytering av kvinnliga professorer\r\n2002/03:323 av Lars Wegendal (s) till miljöminister Lena Sommestad\r\nStammen av vildsvin</pre><pre>Frågorna redovisas i bilaga som fogas till riksdagens snabbprotokoll\r\ntisdagen den 21 januari 2003.</pre><pre>11 §  Kammaren åtskildes kl. 20.20.</pre><pre>\r\nFörhandlingarna leddes\r\nav talmannen från sammanträdets början till och med 6 § anf. 36 (delvis),\r\nav andre vice talmannen därefter till och med anf. 81 (delvis),\r\nav tredje vice talmannen därefter till och med 7 § anf. 124 (delvis),\r\nav förste vice talmannen därefter till ajourneringen kl. 17.58 och\r\nav andre vice talmannen därefter till sammanträdets slut.\r\n3</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}