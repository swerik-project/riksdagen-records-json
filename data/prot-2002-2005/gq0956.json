{"dokumentstatus":{"dokument":{"hangar_id":"2348229","dok_id":"GQ0956","rm":"2002/03","beteckning":"56","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"56","slutnummer":"0","datum":"2003-02-12 00:00:00","systemdatum":"2005-10-27 12:07:04","publicerad":"2003-02-12 00:00:00","titel":"Riksdagens snabbprotokoll 2002/03:56 Onsdagen den 12 februari","subtitel":null,"status":null,"htmlformat":null,"relaterat_id":null,"source":"webbnav","sourceid":"{AF583B39-C25C-42DC-A4B5-8D877E83BA2D}","dokument_url_text":"http://data.riksdagen.se/dokument/GQ0956/text","dokument_url_html":"http://data.riksdagen.se/dokument/GQ0956","dokumentstatus_url_xml":"http://data.riksdagen.se/dokumentstatus/GQ0956","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2002/03:56</div>\r\n<div class=\"sidhuvud_datum\">Onsdagen den 12 februari</div>\r\n<div class=\"sidhuvud_klockslag\">Kl. 09.00 - 15.27</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>--------------------------------------------------------</pre><pre>1 §  Utrikespolitisk debatt</pre><pre>Anf.  1  Utrikesminister ANNA LINDH (s):\r\nHerr talman! Vi ser många hot mot säkerheten i\r\nvärlden:\r\n- Risken för en militär konflikt i Irak är överhäng-\r\nande.\r\n- Utvecklingen i Nordkorea och mellan kärnva-\r\npenmakterna Indien och Pakistan understryker\r\nhoten från massförstörelsevapen.\r\n- I Israel och på de palestinska områdena eskalerar\r\nen ond spiral av våld och hat.\r\n- Dagligen begås tusentals brott mot de mänskliga\r\nrättigheterna. Likt Lilja i Lukas Moodyssons film\r\nsmugglas över en halv miljon kvinnor och barn in\r\ni EU varje år för att utnyttjas som sexslavar.\r\n- En miljard människor plågas av fattigdom.\r\n- Överallt finns hotet från den internationella terro-\r\nrismen.\r\nVår kanske viktigaste uppgift i dagens samman-\r\nflätade värld är att bidra till ökad säkerhet - också för\r\nvår egen skull.\r\nMassförstörelsevapen i Irak är främst ett hot mot\r\nregionen men kan också hota oss. Riskerna med ett\r\nkrig i Irak är också våra risker.\r\nDen internationella terrorismen drabbar även oss.\r\nFörra året dödades sex unga svenskar på Bali.\r\nIslamofobin, som ökat efter den 11 september,\r\ndrabbar svenskar med bakgrund från muslimska län-\r\nder och ökar misstron i samhället.\r\nDen internationella kriminalitet som handlar med\r\nmänniskor, tvättar pengar och smugglar knark verkar\r\nockså i Sverige.\r\nSverige vill och kan bidra till att skapa ökad sä-\r\nkerhet - säkerhet i dess fulla bemärkelse. Traditio-\r\nnellt hävdas att staters säkerhet garanteras av militära\r\nmedel, nu också genom kampen mot terrorismen.\r\nMen detta är alltför snävt.\r\nSäkerhet i dagens värld måste skapas globalt och\r\ngemensamt, och innebära frihet och trygghet för alla.\r\nOch det är möjligt! Det har aldrig funnits bättre\r\nförutsättningar än nu för att skapa gemensam säker-\r\nhet, när det kalla kriget är slut, när Europa har återfö-\r\nrenats, när Förenta nationerna har återfått sin hand-\r\nlingskraft. Men det kräver och förutsätter vissa saker.\r\nSäkerhet förutsätter mänskliga rättigheter, folkrätt\r\noch demokrati.\r\nEfter det kalla krigets slut har vi kunnat gå vidare,\r\nfrån att värna alla staters rätt till att starkare betona\r\nalla människors lika värde och rättigheter. Inte bara\r\nstater, utan alla individer har rätt till säkerhet. Våra\r\nkrav på mänskliga rättigheter kan aldrig göra halt vid\r\nnationsgränser eller vid kulturella eller religiösa bar-\r\nriärer.\r\nFN:s deklaration om de mänskliga rättigheterna är\r\nuniversell. I en tid av global ekonomi, information\r\noch rörlighet behövs mer än någonsin denna gemen-\r\nsamma värdegrund som binder samman människor\r\noch kulturer. Skyddet mot krigsförbrytelser och\r\nfolkmord stärks när den internationella brottmåls-\r\ndomstolen inrättas i Haag i år.\r\nDen internationella terrorismen hotar våra rättig-\r\nheter. Intolerans byggd på en svartvit världsbild är\r\ndess grund, finansiering genom kriminalitet och ille-\r\ngala penningtransaktioner dess förutsättning, hän-\r\nsynslöshet och skräck dess verktyg. Inget mål, ingen\r\nsak, ingen kamp kan rättfärdiga en terror som syftar\r\ntill att döda och lemlästa oskyldiga civila. Sverige\r\nkommer alltid att gå i första ledet när det gäller att\r\nbekämpa terrorism.\r\nMen om vi låter kampen mot terrorismen över-\r\nordnas de mänskliga rättigheterna är det vi som förlo-\r\nrar och terroristerna som vinner. De mänskliga rättig-\r\nheterna är kärnan i den toleranta livsstil som vi efter-\r\nsträvar och de bekämpar.\r\nDärför har Sverige genomdrivit att EU:s insatser\r\nmot terrorism ska utföras i överensstämmelse med de\r\nmänskliga rättigheterna. Därför har vi begärt att\r\nsvenskarna som sattes upp på FN:s sanktionslista\r\nskulle avföras då det inte fanns några bevis mot dem\r\noch att FN:s sanktionssystem ska förändras. Därför\r\nhar vi krävt att den svensk som är fånge i Guantána-\r\nmo Bay omedelbart ska friges.\r\nEtt problem i vår närhet är Tjetjenien där endast\r\nen politisk lösning kan bringa konflikten till ett var-\r\naktigt slut. Vi delar Rysslands vrede över terrordådet\r\ni Moskva förra året. Vi ifrågasätter inte Rysslands rätt\r\natt bekämpa terrorism, men kampen måste föras i\r\nenlighet med internationell humanitär rätt och\r\nmänskliga rättigheter.\r\nEtt växande hot mot utsatta människor och en\r\nväxande inkomstkälla för internationell kriminalitet\r\noch terrorism är handeln med kvinnor och barn. Re-\r\ngeringen har hittills anslagit 60 miljoner kronor mot\r\nmänniskohandel i Östeuropa. Sverige har tagit initia-\r\ntiv inom det nordisk-baltiska samarbetet, i Barentsrå-\r\ndet och inom EU:s samarbete med Asien och Afrika.\r\nRegeringen har nu tagit fram en global strategi för\r\nhur människohandel ska bekämpas i utvecklings-\r\nsamarbetet. Vi behöver strängare straff mot män-\r\nniskohandlarna, mer internationellt samarbete mellan\r\ntull och polis och bättre stöd till offren. Filmen Lil-\r\nja 4-ever är viktig för att öka medvetenheten både i de\r\nländer där offren kommer ifrån och i våra länder där\r\nefterfrågan finns. Regeringen har därför gett Svenska\r\ninstitutet i uppdrag att samarbeta med Lukas Moo-\r\ndysson för att sprida filmen.\r\nEn mänsklig rättighet och en viktig del av den för-\r\nföljda människans säkerhet är asylrätten. Vår migra-\r\ntions- och flyktingpolitik präglas av humanitet och\r\nsäkerhet. För att uppnå en solidarisk europeisk\r\nmigrationspolitik är det viktigt att det gemensamma\r\nregelsystem som utvecklas inom EU innehåller tydli-\r\nga minimivillkor. Genom att utvecklingssamarbetet\r\nstår i bättre samklang med migrationspolitiken bidrar\r\nvi till att förebygga ofrivillig migration. Sverige sam-\r\nverkar nära med UNHCR för att stärka den interna-\r\ntionella flyktingrätten.\r\nVi kommer att hålla fast vid vårt långvariga enga-\r\ngemang mot dödsstraffet och tortyr. De har ingen\r\nplats i moderna samhällen. Vi ska fortsätta att kämpa\r\nför kvinnors och barns rättigheter. Och vi tvekar inte\r\natt påtala brott mot mänskliga rättigheter eller demo-\r\nkratiska principer.\r\nI Utrikesdepartementets rapporter om de mänskli-\r\nga rättigheterna i världens länder som regeringen i år\r\nför första gången låtit offentliggöra kan vi läsa\r\n- om Zimbabwe där president Mugabe nu intensifi-\r\nerar förföljelserna av parlamentariker från oppo-\r\nsitionen.\r\n- om Kina som använder dödsstraff för en lång rad\r\nbrott.\r\n- om Vitryssland som i stället måste välja demo-\r\nkratins och rättsstatens väg.\r\n- om Burmas militärregim vars övergrepp omöjlig-\r\ngör en demokratisk utveckling.\r\nSverige ska fortsätta att verka för mänskliga rät-\r\ntigheter, folkrätt och demokrati över hela världen.\r\nSäkerhet förutsätter global rättvisa och öppen och\r\nrättvis handel.\r\nDen världsomspännande ekonomin behöver\r\nvärldsomspännande spelregler för rättvisa villkor; den\r\ngränslösa marknaden behöver gränslösa värden. Vi\r\nbehöver globalisera demokratin, men också demo-\r\nkratisera globaliseringen. Den för flertalet så positiva\r\nglobaliseringen får inte förvärra och fördjupa orättvi-\r\nsor och klyftor.\r\nHandel är en kraftfull motor för tillväxt och fat-\r\ntigdomsminskning, men den måste komma alla till\r\ndel. I dag stängs utvecklingsländerna ute från viktiga\r\nmarknader med kvoter och tariffer. Varu- och tjänste-\r\nhandeln måste öppnas och hindren för u-länders ex-\r\nport tas bort. Industriländernas jordbrukspolitik måste\r\nreformeras. Vi verkar för konkreta resultat inom\r\nvärldshandelsorganisationen WTO.\r\nEn dynamisk världshandel och en positiv ekono-\r\nmisk utveckling kan minska risken för spänningar. Se\r\npå EU och den inre marknaden med dess gränslösa\r\nrörlighet för personer, varor, tjänster och kapital som\r\nefter utvidgningen omfattar 455 miljoner konsumen-\r\nter och miljoner företag. Se på Östersjöområdet: nyss\r\nen upprustad kalla-kriget-gräns, i dag en av Europas\r\nsnabbast växande regioner, där de baltiska ländernas\r\noch Polens medlemskap i EU kommer att ge ytterli-\r\ngare dynamik.\r\nPå samma sätt som global utveckling gynnas av\r\nökad handel bygger Sveriges tillväxt och trygghet på\r\natt vårt näringsliv kan hävda sig internationellt. Sve-\r\nrige har en unik potential med både traditionella nä-\r\nringar och nya kreativa branscher som vi ska utnyttja.\r\nVi ska göra mer för att främja svenskt näringsliv i\r\nutlandet och främja investeringar i Sverige.\r\nMen enbart handel är inte nog utan måste ingå i\r\nen bredare utvecklingsstrategi. Det är otillständigt att\r\nEU subventionerar varje ko med 20 kr dagligen, när\r\nhalva jordens befolkning lever på mindre än den\r\nsumman per dag.\r\nRegeringen arbetar för en rättvis globalisering.\r\nDet kräver åtgärder av länder, näringsliv, enskilda\r\norganisationer, WTO, EU och FN. Vi vill bland annat\r\nstärka tillsynen över de globala finansiella institutio-\r\nnerna.\r\nHållbar säkerhet förutsätter rättvis och hållbar ut-\r\nveckling\r\nFattigdom kan både orsakas av och vara orsaken\r\ntill militära konflikter. Men fattigdom kan inte be-\r\nkämpas militärt.\r\nGenom FN-konferenserna på 1990-talet liksom i\r\nJohannesburg, Monterrey, Doha, och genom FN:s\r\nmillenniedeklaration, har världssamfundet för första\r\ngången skapat en samsyn om hållbar utveckling.\r\nAldrig tidigare har de politiska förutsättningarna\r\nför att verkligen nå resultat varit bättre. Målsättning-\r\narna är ambitiösa, men möjliga att uppnå med politisk\r\nvilja och samarbete.\r\nUtvecklingsländerna själva har det avgörande an-\r\nsvaret för att bekämpa fattigdom. Men bistånd på rätt\r\nsätt kan spela en stor roll. Sveriges bistånd ökar på\r\nväg mot enprocentsmålet. Också EU, som totalt står\r\nför två tredjedelar av världens bistånd, ökar sina in-\r\nsatser.\r\nHälso- och sjukvård är en säkerhetsfråga. Det un-\r\nderströks när hiv/aids, den allvarligaste epidemin som\r\ndrabbat mänskligheten sedan digerdöden, debattera-\r\ndes i FN:s säkerhetsråd. Men det gäller också andra\r\nsmittsamma sjukdomar som malaria och tuberkulos\r\nsamt barna- och mödradödligheten.\r\nGrundläggande för vår överlevnad är att vi värnar\r\nvår miljö.\r\nTa frågan om rent vatten. Det är en bristvara och\r\ndärför en källa till konflikter.\r\nTa växthuseffekten - extrema väderhändelser,\r\ntorka och översvämningar driver människor på flykt\r\noch orsakar konflikter. Där bidrog Kjell Larsson\r\naktivt till att rädda det som är hoppet: Kyotoproto-\r\nkollet.\r\nTa vårt närområde: Atomsoporna på Kolahalvön\r\när ett hot mot vår säkerhet, och därför hoppas vi att\r\nRyssland nu ska underteckna det nödvändiga avtalet.\r\nRegeringen kommer i utvecklingspropositionen i\r\når att lägga fram en samlad politik för rättvis och\r\nhållbar utveckling.\r\nSäkerhet förutsätter nedrustning.\r\nAldrig förr har så många länder haft tillgång till\r\nmassförstörelsevapen eller ambition att utveckla\r\nsådana. Aldrig förr har terrorister gjort så stora an-\r\nsträngningar att komma i besittning av dem. Mot\r\ndetta globala hot ställer vi vårt långsiktiga mål: en\r\nvärld fri från kärnvapen, kemiska vapen och biologis-\r\nka vapen. Vårt medel är universella åtaganden för\r\nnedrustning, icke-spridning och exportkontroll. Sve-\r\nrige ingår i den så kallade Ny Agenda-koalitionen,\r\nsom år 2000 bidrog till en handlingsplan i 13 steg för\r\nkärnvapennedrustning som har accepterats av kärn-\r\nvapenstaterna. Vi kommer att pressa på för att planen\r\nuppfylls och återkomma med initiativ mot massför-\r\nstörelsevapen.\r\nSäkerhet förutsätter att vi kan förebygga väpnade\r\nkonflikter.\r\nI Rwanda dödades en miljon människor under\r\n100 dagar 1994. Två miljoner drevs på flykt.\r\nKrigen på västra Balkan skapade över tre miljoner\r\nflyktingar. 100 000 människor sökte sig till Sverige.\r\nKrigen har kostat EU och dess medlemsländer över\r\n100 miljarder kronor.\r\nKostnaden för de fredsbevarande FN-soldaterna i\r\nSierra Leone var under förra året större än landets\r\nhela BNP.\r\nSiffrorna förskräcker. Än mer förskräcker det\r\nmänskliga lidandet bakom. Det kan inte mätas i\r\npengar. Men vi kan använda våra resurser bättre för\r\natt minska lidandet, och minska hotet att nya eller\r\nnygamla konflikter blossar upp.\r\nLätta vapen har kallats för den fattiges massför-\r\nstörelsevapen. 90 % av dem som dödats i konflikter\r\ndet senaste decenniet - över tre miljoner människor\r\nvarav över två miljoner civila - har fallit offer för\r\nlätta vapen.\r\nI dag är över en halv miljard lätta vapen i omlopp.\r\nDe är lätta att få tag på, lätta att dölja, lätta att använ-\r\nda, och svåra att kontrollera. Exporterade från Europa\r\nunderblåser de konflikt efter konflikt över hela värl-\r\nden. Och vi ser konsekvenserna i Liberia, i Tetovo,\r\noch på våra egna gator och skolgårdar.\r\nSverige hade den första FN-konferensen om kon-\r\nfliktförebyggande förra året. Sverige kommer att ta\r\nnya initiativ när det gäller konfliktförebyggande un-\r\nder året.\r\nVår säkerhet förutsätter att Iraks massförstörelse-\r\nvapen förstörs.\r\nDet är en skam att vår civilisations vagga behärs-\r\nkas av Saddam Hussein. Listan på hans svek är lång:\r\nHan har använt kemiska stridsmedel i kriget mot Iran\r\noch även mot sin egen befolkning. 5 000 kurder i byn\r\nHalabja - män, kvinnor och barn dödade han med\r\nstridsgas.\r\nHans Blix har i sin rapport visat att 6 500 bomber\r\nmed kemiska stridsspetsar saknas i Iraks redovisning,\r\nliksom stora mängder mjältbrandsbakterier.\r\nFN:s vapeninspektörer måste få den tid de behö-\r\nver. Saddam Hussein kommer aldrig att nedrusta med\r\nmindre än att han utsätts för maximal press, men en\r\nmilitär insats kan bara få vara en sista utväg när alla\r\nandra medel uttömts. Vår säkerhet förutsätter en\r\nvärldsordning baserad på folkrätten. Det kan därför\r\nbara vara FN:s säkerhetsråd som fattar beslut om\r\nvåldsanvändning.\r\nVår säkerhet förutsätter att Nordkorea uppfyller\r\nsina internationella åtaganden.\r\nUtvecklingen är allvarlig. Nordkoreas agerande\r\nriskerar att underminera hela den globala icke-\r\nspridningsregimen. Vi har tillsammans med andra\r\ngjort klart för den nordkoreanska ledningen att dess\r\nagerande är oacceptabelt. Diplomatiska ansträngning-\r\nar och dialog krävs för att lösa krisen på fredlig väg.\r\nNordkorea måste dra tillbaka sitt beslut att lämna\r\nicke-spridningsfördraget och släppa in FN:s vapenin-\r\nspektörer.\r\nVår säkerhet förutsätter fred i Mellanöstern.\r\nKonflikten i Mellanöstern har förvärrats.\r\nFredsprocessen har avstannat, och parterna sitter fast i\r\nen ond våldsspiral. Israel har återockuperat stora delar\r\nav de palestinska territorierna. Bosättningarna tillåts\r\nväxa och bli alltfler. Det palestinska ledarskapet har\r\ninte förmått förhindra självmordsattackerna mot is-\r\nraeliska civila. Båda sidor måste inse att de aldrig kan\r\nuppnå sina mål genom att använda våld.\r\nRegeringen verkar både bilateralt och genom EU\r\nför att gjuta nytt liv i fredsprocessen. EU ingår till-\r\nsammans med FN, USA och Ryssland i den så kalla-\r\nde kvartetten som arbetat fram en handlingsplan för\r\nen fredlig lösning där den israeliska ockupationen får\r\nett slut och en demokratisk, tolerant och livskraftig\r\npalestinsk stat upprättas år 2005. Vi ska under de\r\nkommande månaderna verka för att parterna accepte-\r\nrar och genomför denna plan.\r\nVår säkerhet förutsätter stabilitet på västra Bal-\r\nkan.\r\nEtniska spänningar och krigsförbrytelser, krimi-\r\nnella nätverk och människohandel har alltför länge\r\nvarit en del av västra Balkan. Vägen till stabilitet och\r\nutveckling går via europeisk integration. Sveriges\r\nengagemang är omfattande. 800 svenska soldater\r\ndeltar i Kfor och Sfor för att upprätthålla freden,\r\nskydda minoriteter och möjliggöra en demokratisk\r\nutveckling i Kosovo och Bosnien, och snart kan vi\r\nockså delta i Makedonien.\r\nVår säkerhet förutsätter utveckling i Afrika.\r\nUnder året som gått har vi äntligen sett fred i An-\r\ngola, politiska lösningar på konflikterna i Storasjöre-\r\ngionen och inledda fredssamtal i Sudan och Somalia.\r\nMen vi har också sett nya konflikthärdar blossa upp\r\nsom i Elfenbenskusten. Uppemot 400 miljoner afri-\r\nkaner bor i länder med pågående, eller stor risk för\r\nkonflikt.\r\nVi stöder demokratiska afrikanska regeringar som\r\nvisar ansvar för Afrikas utveckling. Vi stöder afri-\r\nkanska initiativ att nå ett slut på krig och plundringar.\r\nSverige avser att bidra med personal till FN:s freds-\r\nbevarande styrka i Kongo. Kabinettssekreterare Hans\r\nDahlgren fortsätter sitt EU-uppdrag för fred i Västaf-\r\nrika. Vi stärker Afrikas positiva krafter som verkar\r\nför utveckling och välfärd.\r\nVår säkerhet förutsätter ett starkt FN.\r\nSveriges starka stöd till FN är det främsta uttryck-\r\net för våra ansträngningar att värna internationell\r\nfred, säkerhet och utveckling. Bara FN har den bredd\r\noch den legitimitet som krävs för den globala säker-\r\nheten. FN är ett oumbärligt forum, en oumbärlig\r\nnormbildare och en garant för folkrätten.\r\nI dag tar FN sitt ansvar. FN reagerade snabbt och\r\nbeslutsamt efter den 11 september. FN har tagit led-\r\nningen i diskussionen om hållbar utveckling. FN\r\nhanterar Irakfrågan. FN:s säkerhetsråd är det enda\r\norgan som har legitimitet att fatta beslut som rör\r\nglobal säkerhet. Med detta ansvar följer en skyldighet\r\natt också fatta svåra beslut.\r\nFN avspeglar 191 staters olika viljor och intressen\r\noch uppvisar både goda och dåliga resultat. Vi tvekar\r\ninte att rikta kritik när det är befogat. En organisation\r\nsom FN måste ständigt förnya sig, och vi stöder gene-\r\nralsekreterare Kofi Annans reformarbete. Vi vill se\r\nreformer av säkerhetsrådet och har tagit initiativ till\r\natt stärka FN:s sanktionsinstrument.\r\nDet är också viktigt för oss att FN nu blir effekti-\r\nvare i sin krishantering. Sverige har genom åren sänt\r\nut tiotusentals militärer, poliser och observatörer i\r\nFN-tjänst. Vi deltar i 13 av det femtontal FN-\r\nmissioner som nu pågår.\r\nAtt säkerställa förmågan att delta i internationella\r\noperationer är en viktig del av reformeringen av det\r\nsvenska försvaret. Vi ska ha den civila och militära\r\nförmåga som krävs för att snabbt kunna ställa upp när\r\nvi behövs, i de former som vi själva väljer.\r\nVår säkerhet stärks genom ett utvidgat EU.\r\nDen europeiska unionen är central för vår säker-\r\nhet. Den 16 april ska fördragen för utvidgning av EU\r\nmed tio nya medlemsländer undertecknas. Därmed\r\nkröns flera års ansträngningar, inte minst från Sveri-\r\nge, med framgång. Vi utvecklar nu samarbetet med\r\nde nya medlemsländerna. Förberedelser pågår för att\r\nöppna ambassad i Bratislava senare i år.\r\nEtt enat Europa är ett säkrare Europa. Därför får\r\nvi inte heller skapa nya skiljelinjer. Vi vill fortsätta att\r\nutveckla vårt partnerskap med Ryssland. En fortsatt\r\nintegration, inte minst ekonomisk, är viktig både för\r\nSverige och för Ryssland. Men ett sant partnerskap\r\nkräver uppslutning kring gemensamma värderingar\r\noch principer, inklusive mänskliga rättigheter och\r\nmediefrihet. Vi ska fortsätta stötta en positiv utveck-\r\nling i Ukraina, Vitryssland och Moldavien. OSSE och\r\nEuroparådet är viktiga för säkerheten och demokrati-\r\nseringen i hela Europa.\r\nDet europeiska konventet och den kommande re-\r\ngeringskonferensen ska utveckla och effektivisera\r\nEU. Vi behöver stärka den gemensamma utrikes- och\r\nsäkerhetspolitiken. Vi behöver ett tydligare EU-\r\nfördrag, inte minst av demokratiska skäl. Vi behöver\r\nreformer av men inte stora förändringar i balansen\r\nmellan EU:s olika organ. Vi vill ha mer inflytande för\r\nde nationella parlamenten.\r\nSveriges välstånd är beroende av utvecklingen i\r\nEuropa. Vi arbetar aktivt inom EU för full sysselsätt-\r\nning, social välfärd och miljömässigt hållbar utveck-\r\nling.\r\nFolkomröstningen om euron den 14 september är\r\nett viktigt vägval för Sverige. Medlemskap i EMU\r\nhandlar om att stärka förutsättningarna för en stabil\r\ntillväxt i vårt eget land. Den handlar om Sveriges\r\ninflytande i Europa. Den handlar också om att vi tar\r\nvårt ansvar när det framtida Europa formas.\r\nGenom att utveckla sin förmåga till konfliktföre-\r\nbyggande och konflikthantering kan EU skapa ökad\r\nsäkerhet. EU:s civila och militära konflikthantering\r\nska kunna bidra till fred och säkerhet varhelst i värl-\r\nden det behövs - i nära samarbete med FN och regio-\r\nnala organisationer.\r\nI december nåddes en överenskommelse om att\r\nEU får tillgång till Natoresurser för fredsfrämjande\r\ninsatser. Detta gör det möjligt för EU att nu inleda\r\nsina första militära fredsfrämjande insatser. Redan\r\nvid årsskiftet tog EU över den civila polisinsatsen i\r\nBosnien efter FN och förbereder sig nu på att ta över\r\nden konfliktförebyggande militära insatsen i Make-\r\ndonien efter Nato.\r\nVår säkerhet förutsätter ett euroatlantiskt part-\r\nnerskap.\r\nSäkerheten i vårt närområde och i Europa byggs i\r\nallt närmare samverkan mellan EU, Nato och Ryss-\r\nland.\r\nVi gläds åt att våra grannländer Estland, Lettland\r\noch Litauen kan förverkliga sina säkerhetspolitiska\r\nmål och bli medlemmar av EU och Nato. Det är ett\r\nhistoriskt framsteg och stärker säkerheten och stabi-\r\nliteten för Sverige och hela Östersjöområdet.\r\nVår säkerhet förutsätter samarbete i Norden och\r\nrunt Östersjön.\r\nSom ordförande i det nordiska regeringssamarbe-\r\ntet kommer Sverige att verka för minskade gränshin-\r\nder och ökad rörlighet. De baltiska länderna har för-\r\nnyat det nordiska samarbetet. Vi vill öka kontaktytor-\r\nna mellan Norden och Baltikum. Vi öppnar inom kort\r\nett generalkonsulat i Kaliningrad.\r\nUnder vår kvarvarande tid som ordförande i Ba-\r\nrentsrådet kommer vi att prioritera miljöfrågor, ökat\r\nutbyte och ekonomisk utveckling samt konkreta åt-\r\ngärder mot människohandeln.\r\nVår säkerhet stärks av en bred enighet om Sveri-\r\nges säkerhetspolitiska linje.\r\nSverige är militärt alliansfritt. Det är en politik\r\nsom genom olika skeden tjänat oss väl i snart 200 år.\r\nDen ger oss handlingsfrihet. Den har ett brett folkligt\r\nstöd. Alliansfriheten har ett brett politiskt stöd genom\r\nden överenskommelse som regeringen träffat med\r\nCenterpartiet, Kristdemokraterna och Moderaterna.\r\nHerr talman! Det finns en hel del hot i dag mot\r\nvår säkerhet som inte längre enbart kan hanteras mi-\r\nlitärt. Men de kan mötas med en aktiv politik för\r\nmänskliga rättigheter, folkrätt och demokrati, för\r\nfattigdomsbekämpning och global rättvisa och för\r\nkonfliktförebyggande och nedrustning.\r\nHoten kan mötas med aktiv samverkan i närområ-\r\ndet, inom EU och globalt, med FN i centrum. Låt oss\r\ngöra det och utnyttja möjligheterna att försöka upp-\r\nrätta global fred, frihet och rättvisa.\r\n(Applåder)</pre><pre>Anf.  2  BO LUNDGREN (m):\r\nHerr talman! De dramatiska skiftena i vår omvärld\r\nunder det senaste dryga decenniet har förändrat förut-\r\nsättningarna för svensk säkerhetspolitik. Den gamla\r\nkonflikten mellan öst och väst, mellan förtryck och\r\nfrihet, är inte längre styrande för hur säkerhetspoliti-\r\nken utformas.\r\nSamtidigt har nya hot växt fram - terrordåd som\r\nslår blint och urskillningslöst, förtryckarregimer i Irak\r\noch Nordkorea som har utvecklat och som är beredda\r\natt använda massförstörelsevapen. Ska dessa nya hot\r\nkunna mötas krävs det internationell samverkan och\r\nsolidaritet. Det är ett ansvar som Europa och Sverige\r\nmåste axla.\r\nSituationen i Irak är en angelägenhet för alla som\r\nlever i och som tror på ett öppet samhälle. Den är en\r\nangelägenhet för Sverige som medlem av Förenta\r\nnationerna.\r\nIraks krigsmaskin har gång på gång anfallit sina\r\ngrannländer. Saddam Hussein har inte dragit sig för\r\natt använda massförstörelsevapen i krig och mot sin\r\negen befolkning.\r\nGenom beslutet om resolution 1441 i november\r\nförra året fullföljer FN:s säkerhetsråd ett tolv år\r\ngammalt krav på att regimen i Bagdad villkorslöst\r\navrustar alla sina kemiska och biologiska vapen och\r\nkärnvapen.\r\nDe senaste tolv åren har Saddam Hussein svikit\r\noch bedragit. Det finns ingenting som talar för att han\r\ninte försöker bedra världen även denna gång. Därför\r\nmåste säkerhetsrådet stå fast. Ett splittrat FN kommer\r\nbara att spela Hussein i händerna.\r\nIngen vill se ett krig. Skulle det värsta hända vet\r\nvi att det leder till ett stort mänskligt lidande och en\r\nstor materiell förödelse. Det är inte vad Iraks folk\r\nförtjänar - ett folk som redan lider under Saddam\r\nHusseins förtryck. Hans terrorregim torterar och\r\nmördar oppositionella. Den tvingar människor i flykt.\r\nDet finns ingen åsiktsfrihet, och det finns ingen de-\r\nmokrati i Irak.\r\nDen fredliga lösning som vi hoppas på och arbetar\r\nför kräver emellertid fasthet och enighet. Välgrundad\r\noro får inte ersättas av en jakt på inrikespolitiska\r\npoänger eller en naiv tro att en av vår tids grymmaste\r\ndiktatorer kan resoneras bort från sin terrorregim.\r\nIraks ledare skulle över huvud taget inte ta någon\r\nhänsyn till FN:s krav om inte betydande militära\r\nstyrkor var beredda att upprätthålla mandatet att av-\r\nrusta Irak.\r\nEn militär aktion är, och ska alltid vara, den sista\r\nutvägen. Men om det är priset för en säkrare värld\r\noch om Iraks ledare väljer konfrontation framför\r\nsamarbete kan det bli nödvändigt. I grunden handlar\r\ndet ju om att bygga en värld där våra barn och barn-\r\nbarn och barn i hela världen kan leva i frihet och\r\ntrygghet utan att hotas av förtryckarregimer med\r\nmassförstörelsevapen.\r\nFN:s resoluta hållning mot Irak har visat på både\r\nstyrka och tålamod. Men det har funnits tillfällen då\r\nFN inte agerat med samma beslutsamhet. De ohygg-\r\nliga folkmorden i Rwanda kostade en miljon männi-\r\nskor livet men då svek FN:s säkerhetsråd. Världen\r\ntittade på och gjorde ingenting.\r\nDen fruktansvärda etniska rensningen i Kosovo är\r\nett annat exempel på när säkerhetsrådet misslyckats\r\nmed att upprätthålla skyddet för mänskliga rättighe-\r\nter. Då agerade Nato, utan säkerhetsrådets godkän-\r\nnande, för att få ett slut på civilbefolkningens lidande\r\n- ett handlande som även Sverige ställde sig bakom.\r\nDag och natt i över tio år har amerikanska och\r\nbrittiska styrkor skyddat den kurdiska minoriteten i\r\nnorra Irak från Saddam Husseins terror. Även denna\r\ninsats för mänskliga rättigheter sker utan beslut i\r\nsäkerhetsrådet. Jag utgår från att utrikesministern\r\ndelar min uppfattning om att dessa livsviktiga insatser\r\nstämmer väl överens med det skydd för mänskliga\r\nrättigheter som FN ska upprätthålla.\r\nFörenta nationerna måste fortsätta att visa fasthet\r\noch kraft i arbetet med att upprätthålla de ideal som\r\nligger till grund för stadgan. Det förutsätter att säker-\r\nhetsrådets handlingskraft inte blockeras.\r\nRådet måste ta det ansvar som krävs för att av-\r\nvärja hot mot världsfreden och trygga mänskliga\r\nrättigheter. Vi i Sverige måste ta vår del av ansvaret\r\noch vara med och bygga ett starkt och handlingskraf-\r\ntigt FN. De misstag som har begåtts och de svagheter\r\nsom visades när det gäller Rwanda, när det gäller\r\nKosovo och när det gäller skyddet för kurderna får\r\ninte upprepas om FN ska kunna spela den roll som vi\r\nalla menar är nödvändig och viktig.\r\nDet är viktigt att vapeninspektörerna kan fullgöra\r\nsitt arbete men det är Irak - låt oss inte glömma det! -\r\nsom ska bevisa att de har genomfört den avrustning\r\nsom FN i tolv år har krävt, inte omvänt. Det är inte\r\nomvärlden som ska bevisa det vi redan vet. Det är\r\ndärför Iraks ledare som slutligen avgör om det blir ett\r\nkrig eller inte.\r\nHerr talman! De senaste årens konflikter och kri-\r\nser i världen har tydligt visat på behovet av att stärka\r\nden europeiska unionens utrikespolitiska förmåga.\r\nOförmågan att samla sig kring en enhetlig linje i tider\r\nav kris är ett misslyckande.\r\nDet är uppenbart att i dag existerar inte en sam-\r\nmanhållen europeisk utrikespolitik ens när det gäller\r\nviktiga gemensamma angelägenheter. Splittringen\r\nförsvårar en fredlig lösning på Irakkrisen och gör det\r\nomöjligt för Europa att spela den tunga utrikespolitis-\r\nka roll som är önskvärd och som skulle vara möjlig.\r\nTysklands agerande och avsikt att inte följa ett be-\r\nslut om intervention underminerar trovärdigheten för\r\nFN i relationerna till Irak och för den europeiska\r\nunionens förmåga. Det är priset för en inrikespolitisk\r\nprofilering för att vinna det tyska kanslersvalet.\r\nEuropa måste ta ett större ansvar för sin egen sä-\r\nkerhet. Enda sättet att öka beredskapen inför morgon-\r\ndagens hot är att bygga en god beredskap i dag. Den\r\neuropeiska krishanteringsstyrkan måste snabbt bli\r\nverklighet. Därutöver behöver flera av Europas län-\r\nder, inklusive Sverige, öka anslagen till försvaret.\r\nVi i Sverige måste ha förmåga att avvärja angrepp\r\npå vårt land också i den nya säkerhetspolitiska mil-\r\njön. Det är en av statens grundläggande uppgifter.\r\nSveriges internationella engagemang med fredsbeva-\r\nrande trupp kräver både stora personella och ekono-\r\nmiska resurser. I dag klarar inte det svenska försvaret\r\natt uppfylla de ambitioner vi har och den uppgift vi\r\negentligen har.\r\nUtvidgningen av EU och av Nato medför en ny\r\nsäkerhetspolitisk situation också för Sverige. Om\r\ndrygt ett år kommer alla Östersjöns strandstater, med\r\nundantag av Ryssland, att vara med i EU. Alla våra\r\ngrannar kring Östersjön, med undantag av Ryssland\r\noch Finland, kommer år 2004 att vara med i Nato.\r\nNato är och förblir, även med den diskussion vi i\r\ndag ser, den europeiska säkerhetsordningens ryggrad.\r\nVi lever i ett nytt och säkrare Europa. Forna fiender i\r\nöst och väst garanterar nu varandras säkerhet. Natos\r\nutvidgning är det mest betydelsefulla bidraget till den\r\nökade säkerheten i vårt närområde sedan Berlinmu-\r\nrens fall och Warszawapaktens upplösning.\r\nDet är också så att ett nytt Nato med nya uppgifter\r\nöppnar för en ny svensk säkerhetspolitik. Förra årets\r\nuppgörelse om den säkerhetspolitiska doktrinen,\r\nvälkommen och nödvändig, slår fast att \"hot mot\r\nfreden och vår säkerhet kan bäst avvärjas i gemen-\r\nskap och samverkan med andra länder\".\r\nJag välkomnar därför den öppenhet som för-\r\nsvarsministern visade i debatten om Sveriges framtida\r\nsäkerhet vid Folk och försvars konferens i Sälen. Jag\r\ndelar hennes uppfattning att säkerhet byggs genom\r\nsamarbete, involvering och engagemang. Dessa ord\r\nmåste omsättas i handling med utgångspunkt i den\r\ndoktrin som både Moderaterna och Socialdemokra-\r\nterna står bakom.\r\nDet är också så att dagens utrikespolitiska dekla-\r\nration präglas starkt av en insikt om Sveriges allt\r\nstörre beroende av omvärlden för vår säkerhet.\r\nKopplingen till bland annat Irak, Nordkorea, Mella-\r\nnöstern och västra Balkan är ju uppenbar och tydlig.\r\nMen då måste också insikten om detta ömsesidiga\r\nbehov styra utformningen av vår säkerhetspolitik. Det\r\nblir under innevarande mandatperiod aktuellt för\r\nSverige att ta ställning till ett samarbete inom det nya\r\nNato som nu byggs. För Moderaterna är ett medlem-\r\nskap i försvarsalliansen ett naturligt steg.\r\nHerr talman! Moderaterna var det parti som först\r\nuttalade visionen om ett svenskt medlemskap i den\r\neuropeiska gemenskapen. Det som då, för 40 år se-\r\ndan, var en dröm är i dag en verklighet. Det europeis-\r\nka samarbetet erbjuder Sverige oerhörda möjligheter\r\natt växa. Vi har rivit fysiska, ekonomiska och kultu-\r\nrella gränser som vi levt med sedan nationalstatens\r\nbildande. Utvidgningen av den europeiska unionen\r\nöppnar för nya möjligheter. Tio nya medlemsländer\r\nkommer att stärka unionen. Våra ekonomier kommer\r\natt växa samman. Också detta är en av de grundläg-\r\ngande förutsättningarna för en fredlig utveckling.\r\nDe unga demokratierna från det forna östblocket\r\när på väg att bli en naturlig del av ett enat Europa.\r\nDenna hoppfulla och samtidigt mödosamma process\r\nfår inte bromsa eller hindra en fortsatt utvidgning.\r\nDet är viktigt att fullfölja förhandlingarna med åter-\r\nstående kandidatländer och det är viktigt att också\r\nstödja en utveckling där Vitryssland, Ukraina och\r\nandra länder kan bli medlemmar. Inga hinder får stå i\r\nvägen för vidare utveckling österut eller söderut så\r\nlänge ett land uppfyller de krav som ställs på nya\r\nmedlemmar.\r\nDet europeiska framtidskonventet fortsätter. Det\r\när avgörande att debatten om den europeiska unio-\r\nnens framtid byggs på historien. Europasamarbetets\r\ngrundidéer är i dag lika aktuella som när unionen\r\nbildades: fred genom frihandel, utveckling genom\r\nsamarbete, tillväxt genom marknadsekonomi. Jag vill\r\nse en mer renodlad europeisk union, en union som har\r\nfärre men tydligare uppgifter. Den europeiska unio-\r\nnen ska koncentrera sig på att bidra till goda förut-\r\nsättningar för företagande och arbete genom en ge-\r\nmensam marknad som fungerar väl, på kampen mot\r\nterrorism och internationell, organiserad brottslighet\r\noch på en tydlig gemensam utrikespolitik.\r\nPå den gemensamma marknad som både är medlet\r\nför att skapa fred genom att riva gränser och barriärer\r\nmellan människor och länder och samtidigt skapar\r\nvälstånd är det naturligt att man också har en valuta,\r\nett sätt att genomföra ekonomiska transaktioner. De\r\n14 september har svenska folket möjligheten att säga\r\nja till euron och ja till ett ökat samarbete över na-\r\ntionsgränserna - för fredens skull och för välståndets\r\nmöjlighet.\r\nDet europeiska valutasamarbetet är mer än en\r\nsymbol. Euron är i grunden ett förverkligande av\r\nEuropatanken. Genom att ta bort handelshinder kny-\r\nter man människor närmare varandra. Det blir ökad\r\nhandel, fördjupad förståelse mellan människor, mel-\r\nlan Europas folk. Euron är ju redan en ekonomisk\r\nrealitet som Sverige inte kan bortse från. Den präglar\r\nvardagen för 300 miljoner européer. Den påverkar\r\nredan oss. Låt oss välja fördelarna med samarbete\r\nframför kostnaderna för utanförskapet.\r\nAv samma skäl som vi säger ja till euron säger vi\r\nockså nej till att unionen ska göra mer än den behöver\r\ngöra. Vi ska inte ha några europeiska skatter. Unio-\r\nnen ska möjliggöra ekonomisk tillväxt, inte öppna för\r\ngemensam och skadlig skattepolitik. Beskattnings-\r\nrätten ska vara förbehållen beslut i medlemsländernas\r\nparlament.\r\nVi säger också nej till två företrädare för en union.\r\nVi avvisar statsministerns ambition att förstärka mi-\r\nnisterrådet på bekostnad av en försvagad kommission\r\noch ett försvagat Europaparlament. Maktdelning\r\nmellan EU:s institutioner är en nödvändighet om\r\nbalansen mellan stora och små länder ska kunna upp-\r\nrätthållas. Med en ministerrådspresident kantrar EU\r\nmot en maktkoncentration som inte är bra för unionen\r\noch inte bra för Sverige. Ett framtida EU ska i den\r\nlöpande verksamheten ledas av kommissionens ord-\r\nförande, kommissionen som företräder både unionen\r\noch alla medlemsländer oberoende av dessas storlek\r\neller ekonomiska styrka. Det är den bästa garantin för\r\nen union som inte utvecklas till förmån för de stora\r\nmedlemsländerna på de mindre ländernas bekostnad.\r\nBesluten inom unionen ska dock även i fortsättningen\r\nfattas av ministerrådet.\r\nHerr talman! Sveriges engagemang i världen får\r\ninte begränsas till vackra deklarationer. Vi måste\r\nvälja aktivt samarbete framför passiv reaktion. Sveri-\r\nge behöver en tydlig och modern utrikes- och säker-\r\nhetspolitik. Den ska byggas på insikten att samarbete,\r\ngemensamt ansvar och ömsesidiga åtaganden är\r\ngrunden för befäst frihet och tryggad fred.\r\n(Applåder)</pre><pre>Anf.  3  CARL B HAMILTON (fp):\r\nHerr talman! Av naturliga skäl står Irakkrisen i\r\nfokus för dagens utrikespolitiska debatt. Målet för FN\r\när fred och säkerhet, i detta fall genom att avväpna\r\nIrak dess massförstörelsevapen. Metoden är att med\r\nFN:s säkerhetsråd i ryggen sätta maximal press på\r\nSaddam Hussein för att förmå Irak att fullt ut samar-\r\nbeta med FN, och på så sätt undvika krig. Den yt-\r\ntersta konsekvensen av säkerhetsrådets beslut är möj-\r\nligheten att rådet accepterar användning av militära\r\nmedel.\r\nDenna linje är även Folkpartiets ståndpunkt. Man\r\nmåste fundera över vad motsatsen skulle innebära.\r\nAnta att våld i slutändan - i värsta fall - inte skulle\r\nkunna användas av FN i den här situationen. Då\r\nskulle det bli Saddam Hussein som bestämde om Irak\r\nskulle låta sig avväpnas sina massförstörelsevapen\r\neller inte. Då skulle det bli Saddam Hussein som\r\navgjorde om FN:s säkerhetsråds beslut skulle genom-\r\nföras eller inte.\r\nVapeninspektörerna har rapporterat till säkerhets-\r\nrådet. Hans Blix kritik av Iraks bristande samarbets-\r\nvilja är förödande för Irak för den som har läst doku-\r\nmentet. Han konstaterar sammanfattningsvis den\r\n27 januari: \"Irak förefaller inte uppbåda en genuin\r\nacceptans ens den dag som i dag är beträffande kravet\r\npå avrustning.\"\r\nPå fredag får säkerhetsrådet en ny rapport. Om\r\nHans Blix skulle ändra sig, och om Hans Blix skulle\r\nbegära mer tid för vapeninspektörerna, bör inspektö-\r\nrerna också få mera tid.\r\nDet låter sig sägas att det krävs både bevis och\r\növertygande resonemang för att ett angrepp ska ses\r\nsom den enda utvägen för FN. Men bevisbördan\r\nligger inte på vapeninspektörerna att hitta bevis i Irak.\r\nBevisbördan ligger på Saddam Husseins regim att\r\nvisa att Irak anstränger sig för att uppfylla FN:s re-\r\nsolutioner.\r\nHans Blix, folkpartistisk utrikesminister för unge-\r\nfär 20 år sedan, hävdar i sin rapport att Irak ännu inte\r\nanstränger sig tillräckligt och inte kan, eller vill, re-\r\ndogöra för viktiga frågor om innehavet av kemiska\r\noch biologiska vapenarsenaler. Intrycket från Blix-\r\nrapporten av bristande uppriktighet, ovilja till samar-\r\nbete och obstruktioner förstärks av helhetsintrycket\r\nfrån utrikesminister Powells framträdande med indi-\r\ncier och resonemang i FN:s säkerhetsråd. Var finns\r\nde vapen lagrade som man vet att Irak har haft? Om\r\nIrak påstår att de är förstörda måste Irak kunna bevisa\r\ndetta, och inspektörerna måste kunna kontrollera\r\nbevisen.\r\nSverige har en internationellt erkänd kapacitet och\r\nkompetens beträffande skydd mot kemiska och biolo-\r\ngiska vapen. Regeringen i Sverige har under hand fått\r\nen förfrågan av USA, som ledare för en eventuell FN-\r\nkoalition, om Sverige kan hjälpa till med sin kompe-\r\ntens och kapacitet beträffande skydd mot Saddam\r\nHusseins kemiska och biologiska vapen om dessa\r\nskulle komma till användning. Regeringen tiger om\r\nsaken och bör rimligen ge ett svar om sin inställning i\r\ndagens debatt.\r\nVi har alltså situationen att andra länder, som är\r\nberedda att avväpna Irak dess massförstörelsevapen,\r\nefterfrågat att Sverige ska bistå deras soldater mot\r\neventuella attacker med biologiska och kemiska va-\r\npen. Ett sådant stöd kan regeringen tydligen inte\r\nförmå sig att i förväg utlova. Det tycker vi är förvå-\r\nnande. Regeringen måste betänka Sveriges ansvar\r\ngentemot de soldater som eventuellt kan räddas ge-\r\nnom en svensk skyddsinsats i en möjlig FN-styrka.\r\nRegeringen måste också börja tala om ett Irak ef-\r\nter Saddam Hussein. Att tänka framåt om Irak är ett\r\nexempel på det som utrikesministern så riktigt beto-\r\nnar i deklarationen, nämligen \"alla människors lika\r\nvärde och rättigheter. Inte bara stater, utan alla indi-\r\nvider har rätt till säkerhet\".\r\nSverige bör - i den andan och om det läget skulle\r\nuppkomma - kunna bistå i Irak med krishantering på\r\nungefär samma sätt som Sverige har gjort på Balkan.\r\nInom EU-kommissionen har man öronmärkt pengar\r\nför sådana ändamål, och det finns numera utarbetade\r\nEU-rutiner för civil krishantering. Världshälsoorgani-\r\nsationen förbereder insatser för att hjälpa flyktingar\r\nsom kan komma till Jordanien.\r\nDen nuvarande situationen med ett djupt splittrat\r\nEuropa i dess förhållande till Irakkrisen är mycket\r\nallvarlig. Sveriges regering säger att EU är central\r\nsom bas för svensk utrikes- och säkerhetspolitisk. Det\r\när bara att instämma i detta naturligtvis, men i Irak-\r\nfrågan krackelerar dessvärre denna bas nu betänkligt.\r\nSocialdemokraterna vill ofta hävda att Sverige\r\nskulle ha en speciell roll i världen som medlare, och\r\nbrukar till och med motivera landets tidigare neutra-\r\nlitet och dagens alliansfrihet med att Sverige ska\r\nkunna medla internationellt.\r\nNu är det dags att visa om det socialdemokratiska\r\ntalet om en medlarroll är mer än löst prat. Nu är det\r\ndags för regeringen att ta initiativ för att inom EU\r\nsöka skapa ökad enighet om hanteringen av Irakkri-\r\nsen.\r\nStatsminister Göran Persson brukar beteckna sig\r\nsom veteran bland EU:s stats- och regeringschefer.\r\nVad är det värt i dag? Är det något mer än något slags\r\nveteranmedalj på bröstet? Det räcker alltså inte, som\r\nregeringen nöjer sig med att göra, att referera och\r\ndebattera olika länders ståndpunkter.\r\nVi har Storbritannien och sex sju andra länder\r\nsom söker nära samarbete med och förtroende hos\r\nUSA, som de därigenom hoppas och naturligtvis i\r\nviss mån kan utöva ett inflytande hos. På andra sidan\r\nhar vi Tyskland, som redan på förhand säger att lan-\r\ndet inte kommer att backa upp något säkerhetsrådsbe-\r\nslut om militärt ingripande. Tyskland undergräver\r\ngenom sitt agerande FN.\r\nFör det första: Tyskland förstärker de amerikans-\r\nka hökarnas misstro mot FN-vägen för internationell\r\nkonfliktlösning och president Bushs beslut i höstas att\r\ngenom säkerhetsrådet söka lösa Irakkrisen.\r\nFör det andra: Tyskland ökar genom sin noncha-\r\nlanta inställning till säkerhetsrådets bindande resolu-\r\ntioner sannolikheten för ett USA-lett anfall utan FN-\r\nmandat. Det senare skulle Folkpartiet liberalerna\r\nmycket, mycket djupt beklaga.\r\nRegeringen, liksom Folkpartiet, har hela tiden\r\nställt sig bakom FN-linjen. Men beträffande Tysk-\r\nlands anti-FN-agerande säger Sveriges regering för\r\nlite och borde vara mycket tydligare.\r\nTyskland är Europas mäktigaste ekonomi. Landet\r\när i dag politiskt marginaliserat och tänker inte följa\r\nsäkerhetsrådets bindande beslut om det beslutet skulle\r\ngå Tyskland emot. Gerhard Schröder har gått över\r\nRubicon.\r\nMed EU:s nya medlemsländer sker också en\r\ntyngdpunktsförskjutning inom EU i mer Nato- och\r\nUSA-vänlig riktning. Detta ska man lägga märke till.\r\nAv dessa skäl är det viktigt att den svenska rege-\r\nringen inte är fortsatt passiv utan tar initiativ och\r\naktivt arbetar för att söka återföra Tyskland till EU:s\r\nmittfåra och ena EU-länderna.\r\nRegeringen beskriver Sverige som \"militärt alli-\r\nansfritt\". Beskrivningen är inte fel, men den är inte\r\nheller helt fullständig och till och med ganska vilsele-\r\ndande som en beskrivning av den faktiskt förda poli-\r\ntiken. Sverige är i dag militärt alliansfritt men inte\r\nmilitärt obundet. Sverige är med i två typer av säker-\r\nhetspolitiska samarbeten, dels i EU med sin civila och\r\nmilitära krishantering, dels i Natos Partnerskap för\r\nfred med sina militära och civila delar.\r\nI dag minskar snabbt antalet medlemmar i Part-\r\nnerskap för fred. Alltfler länder har blivit fullvärdiga\r\nNatomedlemmar, bland annat de baltiska staterna.\r\nRyssland har ett särskilt, eget avtal med Nato och har\r\ndärigenom, märk väl, en mycket intimare relation till\r\nNato än vad Sverige har.\r\nSverige blir därmed, på grund av sin passivitet när\r\nandra länder rör sig närmare Nato, alltmer ensamt och\r\nutanför, med risk för marginalisering.\r\nDetta är ett av flera skäl till att Folkpartiet vill att\r\nSverige ska gå med i Nato utan vidare dröjsmål.\r\nRegeringens ständigt upprepade avståndstagande\r\nfrån medlemskap i Nato är snart lika otidsenligt, herr\r\ntalman, som pickelhuvorna på vaktparaden.\r\nI Europeiska unionen som överallt annars diskute-\r\nras de nya hoten från kombinationen av terrorism och\r\nmassförstörelsevapen. Det sker bland annat i EU:s\r\nframtidskonvent. Där finns i dag ett förslag om en så\r\nkallad solidaritetsklausul. Den innebär att både civila\r\noch militära instrument ska kunna utnyttjas för be-\r\nkämpning av terrorism. Syftet ska vara \"att förhindra\r\nterroristhot, skydda civilbefolkningen och de demo-\r\nkratiska institutionerna, samt bistå en medlemsstat på\r\ndess territorium att hantera följderna av en eventuell\r\nterroristattack\".\r\nFörslaget är inte någon klausul för kollektivt för-\r\nsvar med skyldighet att bistå militärt. Hjälp ska kunna\r\nlämnas \"på begäran av de civila myndigheterna i det\r\nberörda landet\". Denna klausul är alltså utformad så\r\natt EU inte ska utvecklas till någon militär allians och\r\ninte heller konkurrera med Nato. Av just det skälet\r\nhar bland annat det Natovänliga Storbritannien ac-\r\ncepterat tanken på en sådan här solidaritetsklausul.\r\nFolkpartiet bejakar inte bara Natomedlemskap\r\nutan även förslaget till en solidaritetsklausul i EU.\r\nOm Sveriges stora befolkningscentrum skulle hotas\r\nav till exempel en smutsig bomb med kemiskt eller\r\nbiologiskt innehåll, skulle vårt land kunna räkna med\r\nbistånd med både militära och civila resurser från EU\r\nför att spåra och klara upp sådana hot.\r\nRegeringen, däremot, ställer vid ett sådant terro-\r\nristhot med massförstörelsevapen Sveriges befolkning\r\nutan det skydd som dels ett Natomedlemskap erbju-\r\nder, dels den militär som andra EU-länder, på svensk\r\nbegäran, skulle kunna erbjuda.\r\nEU har nu slutförhandlat med tio nya länder. Ut-\r\nvidgningen fortsätter, närmast med Rumänien, Bulga-\r\nrien och Kroatien, som inom kort lämnar in en ansö-\r\nkan.\r\nI mer östlig riktning, för Rysslands del, kommer\r\nde nya medlemsländerna sannolikt - och förhopp-\r\nningsvis - att kräva att EU:s politik i fortsättningen\r\npräglas mindre av överspända högtidstal om Ryssland\r\noch EU:s gemensamma framtid och mer av realpoli-\r\ntik med realistiska mål för handel och integration,\r\nborttagna handelshinder och mål som ligger inom\r\nräckhåll för båda parter.\r\nEn god ekonomisk utveckling i Ryssland och and-\r\nra delar av före detta Sovjetimperiet är avgörande för\r\natt dagens vämjeliga handel med kvinnor ska upphö-\r\nra. Det är kommunismens efterlämnade elände som är\r\nroten till dagens omfattande kvinnohandel. Detta\r\nkatastrofala faktum är något för feministiska kommu-\r\nnister att noga begrunda. Det är först när människor i\r\nöst får möjlighet att leva ett drägligare liv och får\r\nhopp om bättre livschanser hemma som denna kvin-\r\nnotrafik kommer att självdö.\r\nKonflikten Israel-Palestina fortgår. Jag vill gärna\r\ninstämma i utrikesministerns förhoppningar om fram-\r\nsteg på de olika vägar som hon angav. Jag tror emel-\r\nlertid att vi samtidigt måste fundera över denna kon-\r\nflikts strukturella karaktär och det faktum att den\r\nfaktiskt har pågått i mer än 50 år, utan lösning. Vad vi\r\nkan hoppas på med skytteldiplomati, olika initiativ,\r\namerikansk medling och så vidare, som vi har sett\r\nunder många år, är i bästa fall en vapenvila och en\r\nömtålig styrkebalans som kan upprätthållas mellan\r\nparterna. Men fred är något mer än vapenvila och\r\nbalans.\r\nI ämnet internationella relationer har man genom\r\nflera decenniers forskning kommit fram till något\r\nsom är så nära som man kan komma en vetenskaplig\r\n\"lag\" inom samhällsvetenskapen, nämligen att demo-\r\nkratier inte startar eller driver krig mot varandra.\r\nTillämpat på Mellersta Östern innebär detta att för att\r\nfå en fred som uppfattas som både legitim och som\r\nomhuldas och vårdas av människorna, krävs demo-\r\nkrati i hela regionen. Det räcker inte med att Israel är\r\nen demokrati, hela regionen måste demokratiseras om\r\nfreden ska vinnas och vi ska slippa ytterligare 50 år\r\nav konflikt och balanstänkande. Jag saknade att utri-\r\nkesministern i sin deklaration inte sade något om\r\nbetydelsen av demokrati i Mellersta Östern och na-\r\nturligtvis även på andra håll, men framför allt som en\r\nlösning på de långsiktiga problemen i Mellersta Ös-\r\ntern. Det är ett långsiktigt mål som alltid måste finnas\r\nmed i en diskussion om Mellersta Österns problem\r\noch möjligheter.\r\nHerr talman! På grund av tidsnöd har jag inte\r\nkunnat diskutera många av de frågor som är väldigt\r\ncentrala, som globalisering, tredje världen, asylfrågor\r\noch så vidare.\r\nMina liberala utskottskolleger Cecilia Wikström\r\noch Birgitta Ohlsson, den senare nyutnämnd ledamot\r\nav Sida, märk väl, kommer under debatten senare att\r\nvidareutveckla Folkpartiets syn på internationell\r\npolitik och bistånd. Tack för mig för ögonblicket.\r\n(Applåder)</pre><pre>Anf.  4  HOLGER GUSTAFSSON (kd):\r\nHerr talman! Den utrikespolitiska agendan hand-\r\nlar i dag mest om säkerhetspolitik. Sveriges möjlighet\r\natt bedriva en säkerhetspolitik, som skyddar männi-\r\nskors liv, måste bygga på samverkan och allians med\r\nolika partner. I egen kraft är Sverige utlämnat åt ter-\r\nrorism och internationell brottslighet.\r\nTerrorismen genererar hot. Hot mot stater, och hot\r\nmot politiska system. Men det är enskilda människor\r\nsom blir offer då hoten övergår till angrepp. Det räck-\r\ner att påminna om den 11 september 2001 i USA eller\r\nom självmordsbombningarna i Palestina och i Israel.\r\nTerrorismen kommer att drabba också Sverige.\r\nFrågan är inte om, utan hur och när. Terrorismen\r\nvarnar inte, den hotar för att sprida skräck. Den slår\r\ntill utan föregående varning. Den träffar oskyldiga\r\nmänniskor skoningslöst. Vi måste ha en effektiv\r\nsvensk säkerhetspolitik för att skydda våra liv.\r\nHerr talman! Sverige kan inte klara säkerhetspoli-\r\ntiken på egen hand. Därför måste vi ständigt pröva\r\noch utveckla vilka allianser Sverige ska bygga för att\r\nnå den effektiva säkerhetspolitiken. Kristdemokrater-\r\nna anser att Sverige ska lägga ned all möda på att\r\nutveckla FN:s och Europeiska unionens arbete för\r\nfred och säkerhet. Det är inom ramen för dessa orga-\r\nnisationer vi har största stödet för en västerländsk\r\ndemokrati och ett rättssamhälle som slår vakt om\r\nmänskliga rättigheter.\r\nSverige är beroende av enighet, ett enigt och\r\nstarkt FN och en enig europeisk union. Mot denna\r\nbakgrund är det djupt olyckligt att Schröders regim i\r\nTyskland och den franska presidenten spräcker EU:s\r\noch därmed FN:s säkerhetspolitik i Irakkonflikten.\r\nDet är tydligt att vänsterpartier äventyrar en samman-\r\nhållen europeisk säkerhetspolitik och därmed ger en\r\nrespit för regimen i Bagdad.\r\nHerr talman! Jag har här en ytterst viktig fråga till\r\nutrikesministern och regeringen. Regeringens politik\r\när tydlig. Det är ingen tvekan att man stöder FN. Men\r\nmin fråga är: Vilken politik vill regeringen att FN ska\r\nföra i Irakkonflikten? Vilken politik vill regeringen\r\nse? Stöder regeringen partikollegan Schröders politik,\r\nsom leder till en splittring av EU och FN, och därmed\r\nlättar på trycket för Bagdadregimen? Svaret på denna\r\nfråga är oerhört angelägen för oss här i dag för att se\r\nhur genuint stöd regeringen ger åt FN och EU som\r\nsammanhållande kraft.\r\nHerr talman! Sverige lever i ett neutralitetsdilem-\r\nma då vi hävdar vår militära alliansfrihet i försvars-\r\npolitiken, samtidigt som vi mer än någonsin deltar i\r\nallt fler samarbeten och övningar för att förverkliga\r\nden svenska säkerhetspolitiken. Detta dilemma försö-\r\nker vi att lösa genom att konstruera en skillnad mel-\r\nlan å ena sidan den förebyggande säkerhetspolitiken\r\noch å andra sidan den militära försvarspolitiken.\r\nDetta är en \"konstruktion\" som många vänner inom\r\nden europeiska unionen har svårt att förstå.\r\nKristdemokraterna vill se en öppen, ärlig och mo-\r\ngen politisk debatt om de värderingar som ska styra\r\nvårt val av allianspartner, både i den förebyggande\r\nsäkerhetspolitiken och i ett krisläge då försvarspoliti-\r\nken behöver militärt stöd. En värdering av vilken roll\r\ndet nya Nato kommer att spela i vårt närområde bör\r\ngöras. Kommer Natos nya roll är kräva mer samver-\r\nkan, mindre samverkan eller kanske ett anslutande\r\nfrån svensk sida på sikt? Här behövs en djupare, öpp-\r\nnare, ärligare och mer realistisk debatt om svensk\r\nsäkerhets- och försvarspolitik för att trygga vårt lands\r\nframtid.\r\nHerr talman! Kristdemokraterna anser att Sveriges\r\nställningstaganden till internationella konflikter också\r\nska grundas på de politiska värderingar som parterna\r\nrepresenterar. Vi vet att varje stat har sina nationella\r\nintressen i en konflikt. Det kan vara allt från naturre-\r\nsurser och territorium till politisk prestige och infly-\r\ntande. Det avgörande för oss är mot vilka mål och för\r\nvilka värderingar man driver sina intressen.\r\nKristdemokraterna anser att Sverige ska ta ställ-\r\nning för västerländsk demokrati, att Sverige ska stå\r\nupp för ett rättssamhälle där mänskliga rättigheter är\r\ngrunden för yttrandefrihet och en rättvis ekonomisk\r\nfördelning. Subjektet för kristdemokratisk politik är\r\nmänniskan och medborgaren var hon eller han än\r\nbefinner sig. Skyddet för mänskligt liv, och mänskli-\r\nga rättigheter, ska alltid stå över staters och regimers\r\nintressen.\r\nHerr talman! Här skiljer Kristdemokraterna ut sig\r\nfrån den politik som den socialistiska vänstern för.\r\nAtt vänsterns politik har lett fram till statsskick med\r\ntotalitära regimer som genererat djup mänsklig misär\r\ntycks man inte vilja se. Kristdemokraternas uppfatt-\r\nning är att politiska värderingar och reala handlingar\r\nska avgöra på vems sida Sverige ska stå i en interna-\r\ntionell konflikt.\r\nOm en part är stor och rik eller liten och fattig får\r\ninte vara avgörande. Vi anser att det är de grundläg-\r\ngande värderingarna, demokrati och rättssamhälle,\r\nsom kan skapa utveckling och välfärd i en framtid\r\noch som därför ska stödjas.\r\nHerr talman! Sverige bör aldrig stå neutralt i en\r\nkonflikt och i situationer då mänskliga rättigheter\r\nkränks. Kristdemokraterna anser att den internatio-\r\nnella terrorismen måste bekämpas varhelst dess rötter\r\nkan identifieras i Afghanistan, Irak, Palestina eller\r\nColombia. Kampen för det öppna fria samhället ska\r\nalltid i första hand ske med ekonomiska, demokratis-\r\nka och rättsliga medel. Men inför hot mot oskyldiga\r\nmedborgare kan också militära åtgärder bli nödvändi-\r\nga.\r\nKristdemokraterna anser att den brutala regimen i\r\nIrak, som redan har använt massförstörelsevapen mot\r\nsin egen befolkning, måste avväpnas och ersättas med\r\nett demokratiskt styre för medborgarnas, grannarnas\r\noch världens skull. Vägledande för oss är bland annat\r\nFN:s milleniedeklaration, avdelning 1, punkt 6.\r\nDär står: \"Män och kvinnor har rätt att leva sina\r\nliv och fostra sina barn i värdighet, fria från hunger\r\noch från fruktan för våld, förtryck och orättvisor.\r\nDemokratisk samhällsstyrning i vilken medborgarna\r\när delaktiga och som utgår från folkets vilja är den\r\nbästa garantin för dessa rättigheter\".\r\nHerr talman! Saddams regim har förtryckt det ira-\r\nkiska folket under 35 år. Fyra miljoner irakier lever i\r\nexil på grund av förtrycket. Saddam har använt ke-\r\nmiska vapen och bränt en hel by. Genom missiler mot\r\nheliga städer i södra delen av landet dödades 4 000\r\nmänniskor. 7 000 kurdiska ungdomar finns i fängelse\r\nsedan 1980, om de lever i dag. Uppgifter anger att\r\n190 000 människor begravdes levande i anfall mot\r\nbarn, kvinnor och män i olika åldrar.\r\nDet är dags för det internationella samfundet att ta\r\nsitt ansvar för att befria det irakiska folket. Om FN\r\nkallar på svensk FN-trupp måste vi ställa upp.\r\nKristdemokraterna vill se ett demokratiskt land\r\nmed flerpartisystem och en grundlag som skyddar\r\nmedborgarnas rättigheter. Vi vill se ett land där ara-\r\nber, kurder, turkar, assyrier och alla andra nationali-\r\nteter lever tillsammans i fred och frihet.\r\nEfter att regimen i Irak har fallit kommer världen\r\natt bli vittne till ett terrorvälde som till innehåll och\r\nomfattning långt överträffar de mänskliga tragedier\r\nsom vi bevittnade efter Sovjetunionens fall.\r\nVi har alla ett ansvar för Iraks medborgare och\r\ndess grannar, och vi ger nu allt stöd till ett samman-\r\nhållet FN-agerande i Irakfrågan.\r\nHerr talman! Den europeiska unionens framtids-\r\nkonvent arbetar för en fördjupad grundlag och en\r\neffektivare styrning av den gemensamma politiken\r\nför EU:s framtida 25 medlemsländer efter 2004.\r\nSamtidigt splittrar den aktuella Irakkrisen och\r\nsätter sammanhållningen på prov såväl inom unionen\r\nsom i relationerna till USA och Nato. Detta sker pa-\r\nrallellt med att EU:s medlemsländer, i framtidskon-\r\nventet, arbetar för ett mer enat Europa.\r\nEtt splittrat Europa i relationen till världens enda\r\nsupermakt USA är inte önskvärt i något avseenden.\r\nUSA och Europa bygger visserligen sin politik på\r\nsamma grundläggande politiska värderingar, nämli-\r\ngen demokrati, öppenhet och rättssamhälle, men om\r\nEuropas speciella intressen ska väga tillräckligt tungt\r\när det nödvändigt att vi kan hålla ihop utrikes- och\r\nsäkerhetspolitiken i Europa.\r\nVi kan konstatera att den europeiska unionen är\r\nmycket framgångsrik på områden som till exempel\r\nden gemensamma marknaden där spelreglerna kan\r\nläggas fast genom lagstiftning. Mycket svårare är\r\nsammanhållningen kring den dynamiska utrikespoli-\r\ntiken där intressen och relationer snabbt kan föränd-\r\nras.\r\nHerr talman! Mot bakgrund av den internationella\r\nutvecklingen är det mycket som talar för att EU:s nya\r\ngrundlag bör skapa goda förutsättningar för ett starka-\r\nre och tydligare ordförandeskap för kommissionen\r\noch en sammanhållen och tydligare utrikes- och sä-\r\nkerhetspolitik. Medlemsländernas gemensamma fö-\r\nreträdare bör stärkas både som ordförande för unio-\r\nnen och som utrikespolitiskt ansvarig.\r\n(Applåder)</pre><pre>Anf.  5  LARS OHLY (v):\r\nHerr talman! Ärade åhörare! Ibrahim är elva år.\r\nHan bor och lever i Bagdad. På grund av sanktionerna\r\nhar han tvingats sluta skolan. Han arbetar numera på\r\nen mekanisk verkstad 48 timmar per vecka och får\r\n120 kr per månad. Ibrahim är rädd. Han är rädd för ett\r\nkrig. Han kan knappt tala om sina känslor inför risken\r\natt bomberna börjar falla över hans hemstad. Ibrahim\r\när rädd för att förlora sina syskon och för att förlora\r\nsina föräldrar. Det är om Ibrahim dagens debatt\r\nhandlar.\r\nHerr talman! Det finns hot som överskuggar allt\r\ndet som sägs i den utrikespolitiska deklarationen i år.\r\nDet hotet är ett eventuellt kommande krig mot Irak\r\noch lemlästandet av civila män, kvinnor och barn. Det\r\när ett krig som skulle destabilisera regionen och i vars\r\nskugga skurkregimer över hela världen skulle kunna\r\nfortsätta att förtrycka sin egen befolkning och hota\r\nsina grannar.\r\nNu märks en viss tillnyktring hos regeringen.\r\nNumera stöder man den franska hållningen och säger\r\natt det inte finns tillräckliga bevis för FN att nu fatta\r\nbeslut om krig. Vapeninspektörerna måste få mer tid.\r\nDen här förändrade hållningen, för oavsett vad ut-\r\nrikesministern säger är det en tydlig kursändring\r\njämfört med tidigare, måste noteras med tillfredsstäl-\r\nlelse. Den har inte kommit enbart på grund av att\r\nregeringen plötsligt insett att det finns goda argument\r\nför att i detta läge bekämpa kriget. Regeringens änd-\r\nrade hållning är en följd av en allt starkare opinion\r\nmot kriget. Vi har lyckats pressa regeringen att ta ett\r\nsteg bort från den primitiva krigshets som George\r\nBush och hans regering står för.\r\nDet betyder också att vi kan nå längre. De mass-\r\ndemonstrationer som planeras över hela världen på\r\nlördag kommer att ha betydelse. Det kanske inte är så\r\natt varje enskild människa kan påverka världspoliti-\r\nken. Ibland känner vi oss kanske uppgivna inför det\r\nsom sker alldeles oavsett vad vi tycker om det. Jag\r\nvill gärna läsa upp vad Per Holmqvist skrev. Per är\r\nbonde i Kalix kommun. Han skrev till mig efter den\r\nförra debatten om Irak som vi hade här i riksdagen.\r\nHan skrev: Nu har jag satt upp en namnlista på ICA. I\r\nmin lilla by har 70 % av invånarna skrivit på mot\r\nkriget. Tror du inte att George Bush tänker sig för nu?\r\nJo, Per, varje steg och varje protest mot kriget är\r\nviktiga, och allra viktigast är att inte sprida krigshet-\r\nsarnas argument.\r\nDet sägs att ingen vill ha krig. Det sägs till och\r\nmed att George Bush inte vill ha krig, men det sägs\r\ninte av George Bush själv. Det sägs av dem som vill\r\nförsvara hans argument för kriget. Men den ameri-\r\nkanska regeringen är tydlig: Om inte FN stöder oss är\r\nvi beredda att gå i krig själva. Då är vi beredda att\r\nställa FN-systemet åt sidan och anfalla Irak alldeles\r\noavsett vad omvärlden säger.\r\nUppladdningen pågår runt Iraks gränser, hundra-\r\ntusentals soldater är där eller på väg dit. Kriget har\r\nsin egen logik. Vi måste stoppa det.\r\nDet sägs att det finns bevis som utgör tillräckliga\r\nargument för ett krig. Colin Powell föredrog en del av\r\ndessa bevis inför säkerhetsrådet. Det var en uppvis-\r\nning i retorik, men det var inga bevis. Det var indici-\r\ner, men det var inga bevis.\r\nTony Blair anklagade salvelsefullt Irak i januari i\r\nen rapport som skulle bevisa att argumenten för krig\r\nvar överväldigande. Redan från början var det många\r\nsom kritiserade den här rapporten som Tony Blair\r\nlade fram. Nu visar det sig dessutom att rapporten i\r\nstort sett är ett klipp-och-klistra-jobb som har baserats\r\npå delvis gamla akademiska uppsatser och utan angi-\r\nvande av källor.\r\nColin Powell hänvisade till den här rapporten in-\r\nför FN:s säkerhetsråd förra tisdagen. Han sade då:\r\n\"den fina rapport som Förenade Kungadömet lagt\r\nfram som i utsökt detaljrikedom visar på Iraks be-\r\ndrägliga verksamhet\".\r\n4 av rapportens 19 sidor är tagna ur en uppsats av\r\nIbrahim al-Marashi, vars källor för uppgifter om Iraks\r\nsäkerhetstjänst i sin tur var dokument från kurdiska\r\nkällor i norra Irak. Det var över tio år gamla doku-\r\nment som lämnats kvar i Kuwait 1991. Ändå kände\r\nsig Blair tvungen att spetsa till al-Marashis formule-\r\nringar och lägga till ordet \"terrorist\" till de organisa-\r\ntioner som han menade att Irak stöder i andra länder.\r\nAndra delar av rapporten var direkt tagna ur Sad-\r\ndam's Secrets, en bok av Tim Trevan publicerad\r\n1999, och hela sex sidor var tagna ur artiklar publice-\r\nrade i bland annat Jane's Intelligence Review 1997.\r\nSå mycket för bevisen. Men det är inte bevisen\r\nsom avgör om kriget kommer att starta. Vad det\r\nhandlar om är vissa organisationers och vissa rege-\r\nringars önskan om att gå i krig mot Irak.\r\nDet sägs att ett FN-beslut måste respekteras. Det\r\när sant att ett FN-beslut om militära aktioner skulle ge\r\nkriget en folkrättslig legitimitet. Så skulle bli fallet till\r\nskillnad från till exempel när USA och Nato bombade\r\nJugoslavien 1999. Då sade Göran Persson: Det finns\r\ninget entydigt stöd i folkrätten för USA:s bombningar\r\nav Belgrad. Nej, det var värre än så: Det var ett brott\r\nmot allt vad folkrätt hette.\r\nDen regering som nu slår sig för bröstet för att stå\r\nupp för FN-systemet och för folkrätten teg och sam-\r\ntyckte då till USA:s bombningar. Var fanns konsek-\r\nvensen hos den svenska regeringen, som säger sig\r\nvara FN-systemets främsta förespråkare?\r\nOckså USA:s krigföring i Afghanistan kan sägas\r\nha en viss folkrättslig grund eftersom säkerhetsrådet\r\nåtminstone inte har protesterat mot kriget. Därmed\r\nskulle naturligtvis ett FN-beslut om krig i Irak också\r\nha en viss folkrättslig legitimitet. Men frågan är: Är\r\ndet rätt? Skulle vi om Sverige var medlem i säker-\r\nhetsrådet rösta för de amerikanska och brittiska ar-\r\ngumenten för krig? Skulle vi om Sverige hade en röst\r\ni detta säkerhetsråd säga: Ja, FN ska gå i krig!\r\nVem skulle förlora på det? Ja, den första förlora-\r\nren vore självklart Förenta nationerna själv. Om FN\r\ngår i krig kommer organisationen i mångas ögon vara\r\nmisskrediterad, och dess uppdrag att förvalta freden\r\nkommer att ha misslyckats.\r\nOm USA går i krig utan FN:s godkännande fram-\r\nstår FN likaledes som den stora förloraren eftersom\r\ndet ställs åt sidan och betecknas som kraftlöst och\r\nmisskrediterat. Krigets första offer blir Förenta natio-\r\nnerna, oavsett vem som fattar beslutet om krig.\r\nDet sägs att bomberna har befriat oss. Utan bom-\r\nberna skulle Milosevic sitta kvar. Utan bomberna\r\nskulle talibanregimen härska i Afghanistan. Det är\r\ninte helt säkert att det är sant, men det är möjligt.\r\nDärmed är de som är emot krig också anhängare av\r\nMilosevic-regimen, av talibanregimen, av alla de\r\nskurkstater som behärskas av diktatorer över vår\r\nvärld. Nej! Därför att i så fall - med den logiken -\r\nska ni som säger så gå upp här i talarstolen och säga:\r\nFäll bomber över Nordkorea! Fäll bomber över Pa-\r\nkistan! Kriga mot Saudiarabien och döda dem som\r\nstyr i diktaturer över hela världen! - Så länge ni inte\r\ngör det är ni inte trovärdiga, för då är det också ert\r\nansvar att dessa regimer sitter kvar.\r\nNej, vi kan inte ha en värld där vi bombar bort de\r\nmisshagliga regimerna, framför allt inte på argument\r\nsom är hämtade från USA:s utrikesdepartement. Vi\r\nmåste ha en värld där fredlig utveckling och demo-\r\nkrati, mänskliga rättigheter och välstånd går före\r\nkrigets logik.\r\nDet sägs att ett krig är till för att värna demokrati,\r\nrättssäkerhet och mänskliga rättigheter. Det sägs\r\nsamtidigt som vi ser hur USA i spåren efter den 11\r\nseptember gång på gång har kränkt dessa mänskliga\r\nrättigheter, gång på gång har förbisett kraven på rätts-\r\nsäkerhet och har ställt de mänskliga rättigheterna åt\r\nsidan i kampen mot terrorism. Det är inte bara en\r\nfängslad svensk på Guantánamobasen som hålls inlåst\r\ni en liten bur utan anklagelser, utan möjligheter att\r\nförsvara sig, utan domstol. Det handlar om tusentals\r\nmänniskor som fängslats utan åtal och som bestraffas\r\nutan dom. Det handlar om en kamp mot terrorismen\r\ndär mänskliga rättigheter och rättssäkerhet ses som\r\nnågonting som man kan ställa åt sidan, därför att\r\nmålet är så viktigt att det inte spelar någon roll om\r\nman till och med kränker de rättigheter som man\r\nsäger sig försvara.\r\nI den här situationen borde den svenska regering-\r\nen gå längre. Den svenska regeringen borde ta ställ-\r\nning i sak och inte bara till formen. Vi håller med om\r\nformen. USA får aldrig ställa FN åt sidan. Vi in-\r\nstämmer i att frågan ska hanteras i FN:s säkerhetsråd,\r\nmen vi håller också med dem som i FN:s säkerhetsråd\r\nsäger: Krig är inte lösningen. Argumenten är inte\r\ntillräckliga. Vi ska inte se till att barn dödas i Irak i\r\nFN:s namn.\r\nDen svenska regeringens hållning är i stället enig-\r\nhet till varje pris, en enighet kring den gemensamma\r\nutrikes- och säkerhetspolitiken inom EU i stället för\r\nen principiell hållning. Göran Persson säger när han\r\nkommenterar artikeln av de åtta som stödde USA att\r\nhan var arg därför att den splittrade den enade fron-\r\nten. När han fick frågan om det finns något i artikeln\r\nsom han inte kan skriva under på svarade han: Nej,\r\njag skulle ha kunnat skriva under i sak. Det vill säga:\r\nHan går längre än till att ta ställning mot kriget. Han\r\nvar till och med beredd att ta ställning för USA:s\r\nkrigföring.\r\nFrån Kanada hör vi nu Göran Persson hylla USA\r\nför att det ännu inte ställt FN åt sidan och för att USA\r\nännu inte gått till angrepp utan sanktion av FN:s sä-\r\nkerhetsråd. I julas sade Göran Persson vidare: Ett krig\r\nkan vara positivt. Ett kortvarigt krig kan vara någon-\r\nting bra. Han bejakade kriget.\r\nDet här har utrikesministern inte tagit avstånd\r\nfrån, men hon behöver inte heller göra det, för det\r\nsom hon sade i den utrikespolitiska deklarationen var\r\nett avståndstagande från synsättet att krig är bra.\r\nDet går inte att gömma sig bakom FN. Om USA\r\nanvänder kärnvapen mot Irak kommer regeringen\r\nsjälvklart att protestera, men om FN:s säkerhetsråd\r\nbeslutar att kärnvapen ska användas, kommer rege-\r\nringen då att säga: Ja, vi respekterar och ställer upp\r\nbakom beslutet? Det är hållningslöshetens politik. Vi\r\nmåste ta ställning i sak. Vi måste bekämpa kriget.\r\n(Applåder)</pre><pre>Anf.  6  AGNE HANSSON (c):\r\nHerr talman! Den internationella politiken står i\r\ndag inför nya hot och nya utmaningar. Vi står på\r\nranden till ett krig i Irak. Vi står inför frågan om vad\r\nsom kommer att ske i tre av världens större proble-\r\nmområden: Nordkorea, Kashmir och Gulfen. Hur ska\r\noch kan vi hantera dessa problem? Vi måste inse att\r\nom vi behandlar dessa kriser fel kan konsekvenserna\r\nbli förödande och långlivade. Å ena sidan kan vi\r\nskada de globala institutionerna för samarbete och\r\nstyrning som till exempel FN, å andra sidan kan vi\r\ngöra världen mycket farlig för väldigt många, försva-\r\nga samarbetet mellan vänner, helt förstöra banden till\r\nden islamiska världen och försvåra möjligheterna att\r\növer huvud taget lösa kriser som uppkommer i värl-\r\nden.\r\nMänniskor runt om i världen känner en allt större\r\noro för ett krig i Irak. Jag vill inte ha krig i Irak, och\r\nSverige vill inte ha krig i Irak. Men jag vill inte heller\r\nha en diktator i Irak som misstänks förfoga över\r\nmassförstörelsevapen och som är beredd att använda\r\ndem till och med mot sitt eget folk. Jag vill inte heller\r\nha ett Nordkorea som trotsar FN:s nedrustningsavtal,\r\nsom öppet deklarerar att man har massförstörelseva-\r\npen och som gör nya provsprängningar. Det här, herr\r\ntalman, är utmaningarna.\r\nSka ett krig kunna undvikas i Irak måste Saddam\r\nHussein ha trycket på sig och förmås att samarbeta\r\nmed FN-inspektörerna i större utsträckning än vad\r\nsom har framkommit hittills. Det ser ut som om den\r\nviljan ökat efter cheferna för FN-inspektörernas se-\r\nnaste besök i Bagdad under helgen. Det innebär inte\r\natt krig som hot kan eller ska uteslutas, Lars Ohly.\r\nSamtidigt kan det aldrig finnas skäl nog för USA att\r\ninleda ett krig mot Irak utan FN-beslut. Några skäl för\r\nett beslut i FN om krig mot Irak finns heller inte än-\r\nnu.\r\nAlla tänkbara vägar måste prövas för att undvika\r\nett krig. Effekterna av ett högteknologiskt, skonings-\r\nlöst krig står inte i någon rimlig proportion till de hot\r\nIrak utgör. De följdverkningar som ett sådant krig\r\nskulle få i form av ökad terrorism, väldiga flykting-\r\nströmmar, långvarig ockupation och kanske hundra-\r\ntusentals döda, talar starkt för fredliga försök att lösa\r\nkrisen.\r\nVad är det som motiverar en lösning med vapen i\r\nIrak, medan USA i Nordkorea söker en lösning på\r\ndiplomatisk väg? Irak säger sig, visserligen med låg\r\ntrovärdighet, ha avslutat sina försök att framställa\r\nkärnvapen och accepterar trots allt vapeninspektörer-\r\nna, medan Nordkorea öppet deklarerat att de åter-\r\nupptagit kärnvapenprogrammet, frånträtt nedrust-\r\nningsavtalen och stängt gränserna för vapeninspektö-\r\nrer. Båda dessa diktaturregimer bör behandlas med\r\nsamma diplomatiska metod.\r\nSverige har alltid hävdat FN:s betydelse för fred\r\noch säkerhet. FN:s auktoritet utmanas nu mer än\r\nnågonsin. Det är viktigt att nu tydligt stå på FN:s sida,\r\natt FN-vägen måste gälla i de konfliktsituationer som\r\nvi står inför. Vi måste vara eniga och tydliga i att FN\r\när den som bäst tolkar folkrätten. Det är endast FN\r\nsom har den rätten.\r\nBehöver vapeninspektörerna mer tid och resurser\r\nmåste de få det. Hans Blix har ställt sådana krav: rätt\r\ntill flyginspektioner, lagar som förbjuder massförstö-\r\nrelsevapen och rätt till omfattande förhör med veten-\r\nskapsmän. Frankrike och Tyskland har lagt fram en\r\nplan som bygger på att FN-soldater ska övervaka Irak\r\noch medverka i landets avrustning. Det här är intres-\r\nsanta förslag som Sverige borde understödja. Det som\r\nborde tilläggas är att åtgärderna måste ha som mål att\r\nfå bort Saddam Hussein och hans diktaturregim.\r\nSaddam Hussein måste avväpnas på diplomatisk\r\nväg och tvingas bort så att landet i framtiden kan\r\nledas på ett demokratiskt sätt. Demokrati är det enda\r\nsättet för folket att få trygghet och möjlighet till att\r\nutvecklas. Forskning har visat att demokratiska länder\r\ndrabbas mer sällan av fattigdom och har färre kon-\r\nflikter mellan olika grupper i samhället. Demokrati\r\nbyggs underifrån och utgår från människorna själva.\r\nDärför är demokrati viktigt också för det irakiska\r\nfolket.\r\nHerr talman! EU-medlemskapet ger andra förut-\r\nsättningar för vår utrikespolitik. Det ger Sverige möj-\r\nlighet att genom agerandet inom EU nå en hävstångs-\r\neffekt i internationell politik. I det fall EU kan tala\r\nmed en röst ger det utrikespolitiska agerandet ökad\r\ngenomslagskraft. Står EU splittrat, som i Irakfrågan,\r\nblir agerandet förlamat och EU spelar bort sin viktiga\r\nroll i internationell politik. Vi behöver ett starkt EU\r\nsom motvikt till USA.\r\nEU är avsett som ett fredsprojekt. Det är det\r\nfrämsta motivet för EU. Det är nu dags att använda\r\nEU som den fredspolitiska kraft som det var avsett att\r\nvara. Det är dags för EU:s medlemsstater att samla\r\nsig och skicka entydiga signaler till Bagdad. Det\r\nsvenska ordförandeskapet med statsministern i spet-\r\nsen var framgångsrikt inom EU. Statsministern borde\r\nnu använda sin pondus och det förtroende som han\r\nförvärvade då i sina nära relationer till partikollegan\r\nTony Blair i Storbritannien för att förmå honom för-\r\nena sig med övriga inom EU för ett gemensamt age-\r\nrande för att förhindra ett Irakkrig och förmå USA att\r\ngå FN-vägen.\r\nJag saknade, herr talman, i utrikesdeklarationen\r\nnågot om den splittrade situation som EU står inför\r\noch vad regeringen tänker göra åt den.\r\nDet gäller också att regeringen för Sveriges del\r\ninte enbart uttalar sig för FN-vägen mot Irak utan\r\nockså agerar i FN för att konstruktivt stärka FN-\r\nlinjen. Men skulle FN komma till det oundvikliga\r\nbeslutet om krig har vi också att finna oss i det.\r\nJag delar Lars Ohlys uppfattning att vi måste ha\r\nen värld som med fredliga medel försöker lösa kriser.\r\nJag delar också uppfattningen att USA sätter FN åt\r\nsidan om man agerar själv. Men Ohly sätter också FN\r\nåt sidan om han inte är beredd att stärka FN och ge\r\ndet den starka möjligheten att också kunna hota med\r\nvapenmakt för att sätta press på Saddam Hussein. Att\r\navsvära sig det hotet skulle vara att kraftigt försvaga\r\nFN:s möjlighet att bidra till fredlig lösning och där-\r\nmed sätta FN åt sidan. Centerpartiet är inte berett att\r\nsätta FN åt sidan. Vår linje måste vara att stärka\r\nfredsarbetet.\r\nHerr talman! Även om det mesta just nu kretsar\r\nkring krig och vad som händer i Irak finns det natur-\r\nligtvis mycket mer att diskutera. Centerpartiet anser\r\natt Sveriges utrikespolitiska linje ska vara entydig,\r\nfast och konsekvent. På det hela taget var det en stark\r\noch bra regeringsdeklaration. Det kräver att regering-\r\nen har det yttersta ansvaret i utrikespolitiken, men det\r\nförutsätter att det ansvaret utövas i dialog med riks-\r\ndagen. Den årliga utrikespolitiska debatten är ett\r\nsådant tillfälle till dialog.\r\nSverige har av tradition drivit en aktiv utrikespo-\r\nlitik. I kraft av vår alliansfrihet kan vi göra det. Vi\r\nkan tala utan bindningar. Sverige kan göra sin röst\r\nhörd och bli respekterat. Det är en styrka. Alliansfri-\r\nheten ska vi behålla.\r\nSveriges utrikespolitiska linje ligger fast. Det för-\r\nutskickade statsministern i regeringsdeklarationen\r\nunder hösten. Det framgår också av den deklaration\r\nsom utrikesministern har inlett denna debatt med. Det\r\när bra. Det uppfattas emellertid inte alltid så. Det\r\nuppfattas inte sällan som om Sveriges utrikespolitik\r\nhar förändrats, blivit tystare och även försiktigare, att\r\nviljan att vara vän med alla och inte stöta sig med\r\nnågon skett på bekostnad av de svaga i vår värld.\r\nDet går att peka på exempel. Regeringens ageran-\r\nde i fallet med den svenske fången på Guantánamo-\r\nbasen i Kuba är ett sådant. Reaktionen kom väldigt\r\nsent och var från början mycket lågmäld gentemot\r\nUSA. Kritiken mot krigshetsarna i Irakkonflikten har\r\nvarit oerhört försiktig, för att uttrycka sig milt. Rege-\r\nringens lama agerande gentemot Ryssland i Tjetjeni-\r\nenkonflikten är ytterligare ett exempel.\r\nCenterpartiet bejakar en aktiv och synbar utrikes-\r\npolitik. Vi vill att Sverige ska fortsätta att tala med\r\nhög och ljudlig stämma utifrån vår alliansfria linje. Vi\r\nstår bakom den utrikespolitiska doktrinen om allians-\r\nfriheten som regeringen deklarerat, och som varit\r\nföremål för förhandlingar mellan flera partier. Den\r\nska vårdas. Den är till stor fördel i vårt utrikespolitis-\r\nka agerande. Centerpartiet är också enigt med rege-\r\nringen om att ett medlemskap i Nato inte är aktuellt\r\nför Sveriges del. Det finns ingen anledning att i rå-\r\ndande läge diskutera militärallianser. De håller dess-\r\nutom på att genom splittring försvaga sig själva.\r\nDäremot hade vi från Centerpartiets sida gärna\r\nsett ett aktivare och tydligare agerande gentemot\r\nUSA om fången på Kuba, och ett tydligare agerande\r\ngentemot USA för att förmå dem att agera genom FN\r\ni Irak. Vi vill se ett tydligare agerande gentemot\r\nRyssland i Tjetjenienfrågan. Vi vill också se att rege-\r\nringen aktivt driver frågor om mänskliga rättigheter.\r\nHerr talman! Dagens utrikespolitiska debatt hålls i\r\nen situation där världspolitikens dagsfrågor sällan\r\nvarit mer påträngande än nu. Med spänning följer vi\r\nvad som händer i Irak. Står vi inför ett omfattande\r\nkrig eller lyckas vi med diplomatiska medel lösa\r\ndenna omfattande konflikt? Sverige kan och ska age-\r\nra så att krig kan undvikas. Vår utrikespolitiska linje\r\nska fortsatt vara aktiv och synlig. Vår alliansfrihet ger\r\noss den möjligheten. Låt oss ta vara på den och ut-\r\nnyttja de möjligheter vi har genom FN och EU att\r\nhjälpa till att bygga en fredligare och bättre värld.\r\n(Applåder)</pre><pre>Anf.  7  LOTTA N HEDSTRÖM (mp):\r\nHerr talman! Fru utrikesminister! Åhörare och\r\nvänner! Det ligger ett tjockt hot, en skrämmande\r\ngigantisk upptrappning, en mur av 100 000 soldater\r\ntill lands, till sjöss och i luften, som skymmer sikten\r\nför framtiden och för hoppet. Det ligger i vägen för\r\nde stretande små människorna med nollbudgetar men\r\nmed maximal idealitet. Det hotet dränerar uthållig-\r\nhetsstrategierna på planeten på glädje och hand-\r\nlingsenergi. Och det hotet har ändrat min agenda.\r\n18 miljarder dollar, 180 miljarder svenska kronor,\r\nhar uppladdningarna runt Saddam Hussein och 26\r\nmiljoner irakier kostat innan första skottet ens har\r\nbrunnit av. Håll den siffran i minnet - 18 miljarder\r\ndollar.\r\nDen person som tagit sig rätten att besluta ifall\r\ndetta belopp ska förmeras eller stanna vid denna re-\r\ndan astronomiska summa är en man som också har\r\nsagt följande: \"Totalitära personligheter påtvingar\r\nmänniskor sitt radikala synsätt genom hot och våld.\r\nVi ser samma intolerans mot avvikande, samma galna\r\nglobala ambitioner, samma brutala beslutsamhet att\r\nkontrollera allt och alla.\" Han heter George W Bush\r\noch är president i Amerikas förenta stater. Men man\r\nkan undra om det inte rör sig om ett krypterat nödrop\r\neller en desperat beskrivning av chefen från talskri-\r\nvarstaben i Vita huset.\r\nVarför träder inga resoluta, fredsälskande och\r\ndemokratiska kraftkarlar fram på scenen och prokla-\r\nmerar att man har tröttnat på hoten och våldsupp-\r\ntrappningen från USA:s regering och att man nu äm-\r\nnar desarmera och oskadliggöra Bush, det vill säga\r\nden person som i dag mest hotar världsfreden?\r\nI en stor enkät gjord nyligen av tidskriften Times\r\neuropeiska upplaga fann man att hela 84 % ansåg att\r\nUSA utgjorde det största hotet mot världsfreden i år.\r\nBara 7 % tyckte att Nordkorea var värst, och 8 %\r\nangav Irak. Vår svenska Sifo har också nyligen kon-\r\nstaterat att 34 % är positiva till ett FN-stött anfall,\r\nmedan 6 % av svenskarna är positiva till ett USA-\r\nanfall även utan FN-sanktion.\r\nMen nu på lördag, den 15 februari, sker en massiv\r\nfolklig resning runtom i världen. Då kommer svens-\r\nkar i mängd, tillsammans med européer i mängd, i\r\nBudapest, Bryssel, London, Dublin, Lissabon, Härnö-\r\nsand, Amsterdam, Berlin, Bern, Lund, Stockholm,\r\nGöteborg, Glasgow, Gjövik, Köpenhamn, Valencia,\r\nBarcelona, Madrid, Edinburgh, Luleå, Eskilstuna,\r\nSöderhamn, Helsingfors, Tammerfors, Malta, Kiev,\r\nAten, Jönköping med flera platser att samlas för att\r\nvisa sitt totala avståndstagande från detta eviga kri-\r\ngande. Ropet Not in our name, \"Inte på vårt upp-\r\ndrag\", skallar då samtidigt - anfört av Desmond Tutu\r\n- med mängder av amerikanska medborgares röster,\r\noch det lär eka ända in i Rosenbad och Vita huset. Vi\r\när helt utleda på Bushs hot och utpressning, utleda på\r\ndenna meningslösa agenda.\r\nHur som helst, herr talman, hade jag inte alls tänkt\r\nägna det här tillfället inför TV-kameror och allt till att\r\nvara ytterligare en av dem som påpekar irrationalite-\r\nten av krig. Men det är inte jag som har satt agendan.\r\nDet är någon annans agenda. Jag hade i stället tänkt\r\nvisa på hur det hållbara samhällets agenda trots allt\r\nsakta tar sig framåt. Efter Dohakonferensen, kanske\r\näven efter Stockholms-, Rio- och Johannesburgskon-\r\nferenserna, och definitivt efter tre World Social Fo-\r\nrum, har den gröna rörelsens ursprungliga slagord om\r\nlångsiktig hållbarhet nu till slut blivit ett lösenord för\r\nhela världen.\r\nVarför jublade vi då inte mer, och mer samfällt,\r\nefter Johannesburg? Kanske för att vi saknar kraven\r\npå en internationell miljödomstol som kan övervaka\r\noch lagföra de länder och företag som inte håller vad\r\nde lovar och lever upp till sina åtaganden. Kanske för\r\natt vi saknar mekanismer som ser till att ökningen av\r\nhandelsvolymerna inte överskrider de ekologiska\r\nförutsättningarna. Men mest kanske vi människor vid\r\ndet här laget saknar den riktiga tilltron till deklaratio-\r\nnerna och till att dokumenten blir levande verktyg för\r\näkta förändring.\r\nJag hade här i dag, herr talman, mycket hellre ve-\r\nlat problematisera begreppet Hållbar utveckling för\r\natt göra det mindre slagordsmässigt och mer operativt\r\noch politiskt. Men något distraherar mig. Någon an-\r\nnan verkar ha satt en 18 miljarder-dollars-agenda.\r\nDet kan vara de 18 miljarder dollarna som stör\r\nmin själsfrid, kanske med tillägg av de 12 miljarder\r\ndollar som oljebolaget Exxon per år lägger på lobby-\r\ning. Det är sammanlagt 30 miljarder dollar, eller\r\n300 miljarder svenska kronor, som läggs på alldeles\r\nfel saker. Skulle dessa pengar inte kunna användas till\r\nnågot bättre?\r\nDe skulle till exempel kunna användas till vattnets\r\nrenande och tillgänglighet över hela vår planet, till ett\r\nglobalt program i stil med Johannesburgsdeklaratio-\r\nnens Water for life för att säkerställa färskvattentill-\r\ngången överallt. Det lär kosta en hel del. Orent vatten\r\ndödar varje år 12 miljoner människor.\r\nHotet från Världshandelsorganisationen och dess\r\navsikter med GATS-avtalet gör att handeln kan få\r\növertag över den mänskliga rättighet som gratis, häl-\r\nsobringande och friskt vatten är. I eftermiddag kan ni\r\nställa frågor om vattenpolicy till bland annat Global\r\nWater Partnership som är en av de 30 utställarna i\r\nSammanbindningsbanan här i riksdagen.\r\nVattenledningarna i Bagdad är just nu i överhäng-\r\nande fara - de som ännu fungerar. Smitta sprids i det\r\nsanktionspinade landets smutsade ådror. En enorm\r\nhumanitär katastrof väntar om ett kliniskt blixtkrig\r\nmed bomber över stadens sex miljoner invånare blir\r\nverklighet.\r\nGoda pengar nu vore mer på sin plats, i form av\r\nsjukvård och mat till barnen, i stället för de illa an-\r\npassade sanktionernas halvsvält och medicinbrist och\r\nhot om ännu mer humanitärt lidande. Gasmasker i\r\ndag till kurderna i norr och FN-beredskap för mass-\r\nflykt står också på den akuta behovslistan.\r\nSvenska frivilligorganisationer, som de som stäl-\r\nler ut här i dag, får statliga medel via Sida. Men alla\r\nandra kämpande små och stora civila grupperingar i\r\nvärldens alla länder, som sammantagna är mer kon-\r\nstruktiva än någonsin ett Nato skulle kunna bli, drar\r\nsina små strån till ett hållbarare och mänskligare\r\nsamhälle på inga pengar alls. 70-talets oerhörda\r\nhungerkatastrofer i Afrikas mitt, som skördade mil-\r\njontals offer, har nästan helt upphört sedan kooperati-\r\nva, civila, små spannmålsbanker etablerades av vanli-\r\nga människor. Vanliga människors engagemang bär\r\nupp världen, inte Nato. Dokumenten kan hjälpa till,\r\nmen bara om vi fyller dem med vår egen levande\r\nmänskliga energi.\r\nJag kan åta mig att föreslå en fördelning av alla\r\ndessa uppladdningens och lobbyverksamhetens dol-\r\nlarmiljarder till några av de små, folkliga och solida-\r\nriska gräsrotsorganisationerna. De skulle kunna gå till\r\nAMAPROS i Mali till exempel, som genomför ut-\r\nbildningar i medborgarfrågor i Niono-provinsen där\r\nall mark ägs och kontrolleras av Office du Niger och\r\ndär vanligt folk varken får hälsovård eller utbildning.\r\nDet skulle också vara bra att kunna stödja SMAN-\r\nDANA på Sri Lanka med pengar till deras arbete med\r\nkonflikthanteringsutbildning på den sargade ön.\r\nEn slags kommunal motsvarighet till Förenta na-\r\ntionerna, De förenta kommunerna, håller på att bildas\r\noch kommer att hålla sin första världskongress i Paris\r\nnästa år. 2 500 deltagare från 80 länder är redan an-\r\nmälda. Det är kommunalpolitiker och företrädare för\r\nolika medborgargrupper och folkrörelser. Allt detta är\r\nvärt guld.\r\nMen något svart ligger i vägen för framtiden och\r\nhoppet, något som dränerar uthållighetsstrategierna\r\npå glädje och handlingsenergi, något som kostar rik-\r\ntigt stora pengar utan att ge något i utbyte. Det\r\nskymmer sikten även för det som antagligen är\r\nvärldshistoriens hittills viktigaste måldokument av\r\nalla kategorier.\r\nHerr talman! Åhörare! Som en kronjuvel ovanpå\r\nalla konventioner, alla konferensdeklarationer, reso-\r\nlutioner och folkrätten vilar nämligen milleniemåls-\r\ndeklarationen från september 2000. Det är det papper\r\nsom skulle kunna återställa obalansen mellan de glo-\r\nbalekonomiska regelverken å ena sidan och genom-\r\nslaget för FN:s dokument å andra sidan och bli ett\r\nlevande verktyg för äkta förändring.\r\n191 länders ledare kunde verkligen enas om att\r\nhalvera fattigdomen i världen fram till år 2015 och\r\nange hur vi bör angripa fattigdomens rötter. Denna\r\nansamling av specifika mål och metoder inom sex\r\nvitala områden hade behövt mycket draghjälp från\r\nFN och alla andra - varför inte 18 plus 12 miljarder\r\ndollar?\r\nLedamöter kan på ett seminarium i riksdagen kl.\r\n18 i kväll få ta del av hur FN, vår egen regering här\r\nhemma och några till arbetar med att förverkliga\r\nmålen. Jag vill poängtera de allra sista orden i mille-\r\nniemålsdeklarationen. De lyder så här: FN är den\r\nmänskliga familjens oumbärliga gemensamma verk-\r\ntyg med vilken vi ska försöka förverkliga våra uni-\r\nversella förhoppningar om fred, samarbete och ut-\r\nveckling.\r\nMen kanske sitter FN:s säkerhetsråd alldeles strax\r\noch tar beslut om att sanktionera ett anfallskrig. Vårt\r\ngemensamma verktyg skulle då godta ett krig i stor\r\nskola.\r\nI mitt parti tillerkänner vi FN rätten att som värl-\r\ndens enda legitima överinstans i någon form kunna ta\r\nsig ett sådant mandat, att med militära medel hindra,\r\nstoppa och avväpna. Vem ska annars få göra det?\r\nMen nu, med dessa tunna, ihopskrapade bevis,\r\nfinns det helt enkelt ingen rationell grund för att gå\r\ntill krig. Det måste vi övertyga vårt FN om.\r\nHerr talman! USA har faktiskt skrivit under mil-\r\nleniemålsdeklarationen. De har också skrivit under\r\nFN-stadgan med sin fredsbevarande plikt. Däremot\r\nhar de inte skrivit under tre av de sex viktigaste kon-\r\nventionerna om mänskliga rättigheter, inte heller\r\nKyotoavtalet med klimatåtagandena, konventionen\r\nom biologisk mångfald eller konventionen om en\r\ngemensam internationell brottmålsdomstol. Dessa\r\ndokument skriver världens ekonomiskt och militärt\r\nmest överlägsna nation inte under på.\r\nUSA ger dessutom bara 0,1 % av sin BNP till bi-\r\nstånd, jämfört med övriga rika länder som i snitt ger\r\n0,4 %. Vi gröna i Sverige yrkar nu fram 1 % och\r\nkommer att lyckas med det i Sveriges budget år 2006.\r\nNu frågar jag till slut: Kan det finnas en koppling\r\nmellan Amerikas krav på ensamrätt att ingripa mili-\r\ntärt, på att åtnjuta sin så kallade livsstil som till ex-\r\nempel bilåkande på fossila bränslen innebär, och\r\nkrigsplanerna av i dag? Kan det faktum att Irak sitter\r\npå 112 miljarder fat oexploaterad olja, och som Sad-\r\ndam nu kontrollerar, vara av en viss betydelse? Är\r\namerikansk demokratiutbildning av tusentals irakier\r\nkanske tänkt att garantera kontroll över denna värl-\r\ndens näst största oljereserv? Vi vet sedan gammalt att\r\näven kontroll över vattentillgångar är av stor strate-\r\ngisk betydelse.\r\nJag säger er: Leta efter den dolda agendan, det\r\nsom döljer sig bakom kravet på avväpning av andra!\r\n(Applåder)</pre><pre>Anf.  8  Utrikesminister ANNA LINDH (s):\r\nHerr talman! Vi hade Irakdebatt i riksdagen för ett\r\npar veckor sedan. Då var jag glad att se att vi hade en\r\nbred enighet. Tyvärr har jag en känsla av att vi under\r\nden gångna tiden inte bara har sett EU:s gemensam-\r\nma politik och Nato splittras upp. Vi ser även tydliga-\r\nre sprickor i den svenska riksdagen. Folkpartiet vill\r\natt Sverige utlovar militärt stöd till USA utan att FN\r\nens har fattat beslut om en militär aktion. Vänsterpar-\r\ntiet och Miljöpartiet säger nej i alla lägen till en mili-\r\ntär aktion.\r\nDen svenska regeringen och, som jag ändå upp-\r\nfattar det, en bred majoritet i den svenska riksdagen\r\nhar hela tiden hävdat - och nu upprepar jag det igen,\r\nfast en del av kritikerna inte verkar ha hört det hittills:\r\n1. Vi måste ha handling. Genom vapeninspektö-\r\nrerna kan vi avrusta Irak på fredlig väg.\r\n2. I sak: Vi måste ge vapeninspektörerna tid. Det\r\när inte dags för en militär aktion nu eftersom\r\nvapeninspektörerna fortfarande finner det me-\r\nningsfullt att arbeta och fortsätta sitt arbete. Det\r\när först när vapeninspektörerna ger upp som de\r\nska sluta sitt arbete. På fredag får vi höra nästa\r\nrapport från Hans Blix. Om de vill ha fler vape-\r\nninspektörer tycker vi att de ska ha fler vape-\r\nninspektörer. Vill de ha mer tid tycker vi att de\r\nska ha mer tid. Vi vill inte föregripa vapenin-\r\nspektörernas rapport på fredag. Vi vill ge dem\r\ndet stöd som de kommer att kräva på fredag.\r\n3. I form: När och om vapeninspektörerna ger upp\r\noch säger att det inte går att samarbeta med Irak\r\när det säkerhetsrådet och ingen annan än säker-\r\nhetsrådet som ska fatta beslut och som också\r\nhar rätt att fatta beslut om en militär aktion.\r\nJag kan hålla med om att denna linje inte är lika\r\naktivistisk som den där man säger: Gå till krig nu!\r\nDen linjen kan vi ana bakom Storbritannien, Spanien\r\noch kanske Folkpartiet efter dess inlägg i tidningar\r\noch dagens debatt. Den är heller inte lika pacifistisk\r\nsom den där man säger: aldrig krig, aldrig militär\r\naktion - som Tyskland och som Vänsterpartiet och\r\nMiljöpartiet i dagens debatt. Observera att Frankrike\r\ninte har gått den vägen.\r\nDe här tre stegen - för det första handling genom\r\nvapeninspektörerna, för det andra allt stöd till vape-\r\nninspektörerna så länge de kan arbeta och ingen mi-\r\nlitär aktion nu utan först när vapeninspektörerna ger\r\nupp samt för det tredje att bara säkerhetsrådet får fatta\r\nbeslut - är alltså inte den mest aktivistiska och inte\r\nden mest pacifistiska vägen. Men det är otvivelaktigt\r\nden mest realistiska vägen för fred och nedrustning.\r\nJag tycker att det är detta som är viktigt. Det är också\r\npå den grunden vi vill verka för enighet - i Sveriges\r\nriksdag, men också i EU, mellan EU-länderna, och i\r\nFN.\r\nDen kamp och splittring vi ser i dag mellan den\r\nmycket aktivistiska och den rent pacifistiska vägen\r\nförlorar alla på - alla utom Saddam Hussein. Mest\r\nförlorar naturligtvis människorna i Irak. Jag lyssnade\r\ni dag noga på Lars Ohly för att se om han någon gång\r\nkunde säga något kritiskt om Saddam Hussein, men\r\nhan förnekar sig inte: Inte heller i dag gjorde han det.\r\nMen det är ju människorna som är offer i Irak, och de\r\när offer för Saddam Husseins politik. Barnen har inte\r\nslutat skolan på grund av sanktionerna. Barnen har\r\nslutat skolan och lider därför att Saddam Hussein två\r\ngånger har startat krig mot sina grannar, därför att han\r\nhar angripit sin egen befolkning, därför att han inte\r\nbryr sig om sina fattiga.\r\nIraks regering importerar i dag mer varor till Irak\r\nän vad man gjort någon gång tidigare i historien, mer\r\nän vad man gjorde innan sanktionerna började. Men\r\ninte går den importen till de fattiga! Den går till eliten\r\noch regimen i Irak. Man importerar de bästa strålka-\r\nnonerna för cancerbehandling till eliten - men inte\r\nbarnmediciner till de fattiga. Det är de civila, vanliga\r\nkvinnor, män och barn, som är offren i Irak.\r\nVi kan i dag se olika risker med de här linjerna.\r\nRisken med den aktivistiska linjen - föregrip FN,\r\nföregrip vapeninspektörernas rapporter, gå till militär\r\naktion nu - är att vi inte utnyttjar möjligheten att\r\nfaktiskt avrusta Irak med vapeninspektörernas hjälp.\r\nVi urholkar och försvagar FN och ökar därmed kraf-\r\ntigt de globala spänningarna. Regeringen har varit\r\nglasklar: Det här vill vi aldrig acceptera. Vi kan inte\r\nacceptera att ett eller flera länder enskilt beslutar sig\r\nför en militär aktion.\r\nMen den pacifistiska linjen är också farlig. Man\r\nsäger: aldrig krig! Vad innebär det? Jo, det innebär\r\ningen press på Saddam Hussein. Hade vi inte haft\r\nnågon press på Saddam Hussein hade vi inte haft\r\nnågra vapeninspektörer där. Då hade vi inte haft nå-\r\ngot samarbete med FN och vapeninspektörerna. Då\r\nhade vi till exempel inte haft några rapporter i dag\r\nfrån vapeninspektörerna. I så fall skulle vi också\r\nkraftigt försvaga FN, inte bara i dagens kris med Irak\r\nutan också i framtida kriser. Framtida diktatorer och\r\nvåldsverkare kan då säga: Vi behöver inte vara rädda\r\nför FN, för de kan aldrig ingripa mot oss.\r\nJag tycker inte att man ska hyckla om ett stöd till\r\nFN, som till exempel Lars Ohly gör, om det i realite-\r\nten inte är ett stöd till FN. Han säger: Vi stöder FN\r\nbara om FN gör som det svenska Vänsterpartiet vill.\r\nVi måste vara konsekventa i vår politik. Krig är\r\nalltid en sista utväg. Men ska vi sätta press på Sad-\r\ndam Hussein i dag och få en fredlig lösning måste vi\r\nockså ställa upp bakom FN.\r\nSedan, herr talman, vill jag säga några ord om\r\nNato. Jag tycker att det är lite rart att Bo Lundgren\r\noch Carl B Hamilton passar på att kämpa för Nato\r\njust i dag när organisationen mer eller mindre slåss\r\nför sin överlevnad i Bryssel.\r\nNär det gäller militär säkerhet ska vi agera på det\r\nsätt som är bäst för Sverige. Sverige har inget, som\r\nman kallar det, säkerhetsunderskott. Därför ökar det\r\ninte Sveriges säkerhet att gå med i Nato. Det ökar inte\r\nmöjligheterna att verka för kärnvapennedrustning.\r\nDet ökar inte Sveriges handlingsfrihet och säkerhet.\r\nDet finns inga skäl för Sverige att i dag gå med i\r\nNato.\r\nCarl B Hamilton stannar inte vid att vi ska bli\r\nNatomedlemmar. Han tar också, både i en debattarti-\r\nkel i dag och här i kammaren, upp EU och det jag\r\nmisstänker är början till ett kollektivt försvar inom\r\nEU. Vi har ju en långtgående solidaritet inom EU.\r\nDet är bra. Vi hjälper varandra i många olika krissitu-\r\nationer. Det är bra. Min uppfattning är att vi också\r\nbör hjälpa varandra vid till exempel terroristattacker.\r\nMen jag tror att det är farligt om man inte väldigt\r\ntydligt sätter en gräns vid en sådan solidaritet och en\r\nsådan så kallad solidaritetsklausul så att man inte i\r\npraktiken i EU får en artikel 5 om ömsesidiga för-\r\nsvarsförpliktelser och ömsesidigt försvar i EU som\r\nleder till ett kollektivt försvar. Den gränsen tycker jag\r\natt Carl B Hamilton har gått över.\r\nJag tycker inte att EU ska utveckla ett kollektivt\r\nförsvar. Däremot måste vi fortsätta att arbeta för att\r\nstärka EU:s gemensamma utrikes- och säkerhetspoli-\r\ntik. Ingen kan i dag förneka att vi som har arbetat för\r\nen gemensam utrikespolitik känner en oerhörd besvi-\r\nkelse över det som har hänt. EU:s gemensamma utri-\r\nkespolitik klarade inte en sådan akut kris som Irakkri-\r\nsen.\r\nVi kommer inte att ge upp. Vi kommer att fort-\r\nsätta att verka för en samlad gemensam utrikespolitik\r\ni EU baserad på global rättvisa, på mänskliga rättig-\r\nheter och i fallet Irak på att söka handling genom\r\nvapeninspektörerna, ge dem den tid de behöver och, i\r\nform, att EU måste ställa sig bakom FN:s säkerhets-\r\nråd och att inga ska gå vid sidan om FN:s säkerhets-\r\nråd. Det är också det vi kommer att verka för vid det\r\nextramöte som är inkallat på måndag med EU:s leda-\r\nre.\r\nTyvärr tror jag att det är en realitet att det kommer\r\natt ta tid att bygga upp förtroendet för EU:s gemen-\r\nsamma utrikespolitik igen, men det är det som den\r\nsvenska regeringen avser att arbeta aktivt för.\r\n(Applåder)</pre><pre>Anf.  9  BO LUNDGREN (m):\r\nHerr talman! Det var obehagligt att lyssna till Lars\r\nOhly. Det var en kylig fläkt av det kalla kriget. På\r\nvilken sida Lars Ohly stod var väl ganska klart. Det är\r\nuppenbarligen inte bara partiledaren som har fallit\r\nutan också masken. Lars Ohlys anförande präglades\r\nav en våldsam attack, nästan ett hat mot USA, mot\r\ndet stora land som inte alltid gör rätt i allt men som är\r\nmarknadsekonomins bålbärare, som är demokratins\r\nförsvarare, som har sett till att stötta Europa de två\r\ngånger vi satt världen i brand.\r\nLars Ohly styrs mer av sitt USA-hat än av omtan-\r\nken om människor. Precis som utrikesministern sade\r\nvar det inte mycket som handlade om diktatorn Sad-\r\ndam Hussein. Förr var det Sovjetunionen som var\r\nalternativet, nu verkar det vara diktatorer i världen.\r\nDet leder också till att Lars Ohly förvränger för att\r\nförvända synen. Han resonerar som om det var FN:s\r\nuppgift att gå in och få bevis på det vi redan vet, när\r\ndet är Saddam Husseins och hans regims uppgift att\r\nge besked och bevisa att man har uppfyllt FN:s krav.\r\nSamma sak gäller Miljöpartiet. Jag hade i morse i\r\nTV en diskussion med Peter Eriksson där han säger\r\natt den resolution som antogs i november i fjol ing-\r\nenting har att göra med vad som hände för tolv år\r\nsedan. Men det är just det den har. Språkröret för\r\nMiljöpartiet sitter alltså i Sveriges television och\r\nsäger att den resolution som är ett utflöde av det som\r\nbestämdes för tolv år sedan och som inte har uppfyllts\r\nav Saddam Hussein nu ska uppfyllas. Det är klart att\r\ndet inte kan vara fråga om tolv år eller ens ett år till.\r\nDet handlar om att nu uppfylla de berättigade krav\r\nsom ställs av Förenta nationerna, därför att det är\r\nfråga om ett starkt hot.\r\nDet här är ett dilemma också för regeringen. Jag\r\nmåste säga att efter den här debatten, Anna Lindh -\r\nför det gärna vidare till Göran Persson, möjligen\r\nlyssnar han men det är inte säkert - går det inte att i\r\nlängden ens om man exkluderar utrikes- och för-\r\nsvarspolitiken ge legitimitet åt partier som Vänster-\r\npartiet och Miljöpartiet genom den formella samver-\r\nkan ni har i riksdagen. Ni har nu kommit till vägs\r\nände. Ni måste fundera på vilken sida ni väljer i det\r\navseendet. Lars Ohlys anförande i dag är verkligen\r\nbetecknande. Ni står inför ett stort dilemma, och ni\r\nmåste faktiskt välja väg.\r\nSedan måste jag säga att jag uppskattade den\r\nklarhet och tydlighet som Anna Lindh använde för att\r\nbeskriva regimen i Irak och vad som händer i Irak.\r\nÄven där finns en mängd resonemang som handlar\r\nom att det är USA som hindrar stöd till barnen, att det\r\när USA som hindrar en utveckling som skulle kunna\r\nhjälpa människorna i Irak. Nej, det är regimen i Irak\r\nsom förtrycker människorna, som använder vapen\r\noch som använder terror. Det är där problemet ligger.\r\nDet finns kanske ändå anledning att rikta en viss\r\nkritik, bra kritik möjligen, mot regeringen. Vad är\r\negentligen linjen? Vi kan komma i en situation, vilket\r\nskulle vara mycket bekymmersamt, där det finns en\r\nrisk för att det inte blir som jag hoppas att FN:s sä-\r\nkerhetsråd ska kunna fullfölja det kraftfulle agerande\r\nsom hittills har gällt. Vad händer om ett eller ett par\r\nländer blockerar säkerhetsrådets möjligheter, som\r\nskedde i en del av de fall jag tog upp tidigare? Ska\r\nvärlden stå passiv? Ska vi inte vidta några åtgärder?\r\nJag kan medge att det inte är något lätt ställnings-\r\ntagande. Vi måste hitta reformer som gör att säker-\r\nhetsrådet kan fungera. Det borde vi resonera tydligt\r\noch klart om. Det var bra att det fanns med i utrikes-\r\ndeklarationen. Det krävs en reform. På samma sätt\r\nsom det krävs en reform av Europeiska unionen och\r\ndess sätt att fatta beslut måste man fundera kring\r\nsäkerhetsrådet.\r\nMen det jag är rädd för är att det vi nu ser hända\r\när att andra faktorer än bedömningen av vad som är\r\nett hot mot mänskligheten kommer in. Vad måste\r\ngöras när andra faktorer kommer att påverka beslutet\r\ni FN och det kan bli en blockering som gör att man\r\nändå måste ha en linje? Den linjen har jag inte sett\r\nfrån regeringen sida. För mig är den linjen inte att\r\nsträva efter krig. Krig ska alltid undvikas. Det är ett\r\nlidande för alla inblandade parter.\r\nTyvärr har krigsrisken ökat till följd av det age-\r\nrande som Tysklands regering har ägnat sig åt - det\r\nvar bra att utrikesministern också sade det - och för\r\nden delen den opinionsbildning som vissa partier i\r\nSveriges riksdag ägnar sig åt. Det ökar krigsrisken.\r\nMen vi måste ändå kunna säga klart och tydligt att\r\nnär en gräns har nåtts, när resolutionen 1441 inte\r\nuppfylls, finns det inget annat val än det hemska. Då\r\nmåste vi använda de medel som behövs för att se till\r\natt utvecklingen blir en annan både i Irak och i värl-\r\nden.\r\nSedan gäller det Nato. Låt mig återge det för-\r\nsvarsministern sade i Sälen i det skriftliga anförandet:\r\nDebatten om Sveriges samarbete med och förhållande\r\ntill Nato måste föras mot bakgrund av vår och Natos\r\nförändrade syn på säkerhet, framför allt vad det nya\r\nsamarbetet och det nya Nato kommer att stå för. Med\r\nde förändringar som Europa och Nato genomgått och\r\nmed sju nya medlemsländer får Nato som militäralli-\r\nans en annan struktur och en annan agenda.\r\nDetta innebär ju att saker förändras. Det händer\r\nnågonting. Jag är övertygad om att den omvändning\r\nsom socialdemokratin gjorde när det gällde medlem-\r\nskapet i EU 1990, visserligen kort och snabbt, också\r\nföljs av en debatt och en realism som gör att vi kan få\r\nen seriös och bra säkerhetsdebatt. Men, Anna Lindh,\r\nge besked om vilken regeringens egentliga linje är!\r\nOch, Carl B Hamilton, vi kan vara överens om en\r\nhel del, men är ni beredda att också öka de svenska\r\nförsvarsanslagen så att vi kan uppnå just det vi vill?</pre><pre>Anf.  10  CARL B HAMILTON (fp):\r\nHerr talman! Anna Lindh använde ordet rart. Det\r\när rart att se att Anna Lindh behöver så många som\r\nfem medarbetare i kammaren för att klara en sådan\r\nhär debatt.\r\nAnna Lindh frågade om Folkpartiet kanske är ak-\r\ntivistiskt. Ja, det är möjligt att det är aktivistiskt. Vi är\r\naktivistiska för fred i Irak genom en stark och hård\r\npress på Saddam Hussein så att det inte ska behövas\r\nett krig. Jag tycker att det framgick mycket klart av\r\nmitt anförande att vi stöder FN:s säkerhetsråd, Hans\r\nBlix och vapeninspektörerna.\r\nJag tycker att det nästan är lite oförskämt mot\r\nStorbritannien att, som Anna Lindh gjorde, säga att\r\nde är beredda att föregripa FN. Det var ändå Storbri-\r\ntannien som övertygade George Bush att gå FN-\r\nvägen i höstas. Att driva den linjen nu att Storbritan-\r\nnien på något sätt skulle vilja gå före och undergräva\r\nFN:s roll tycker jag ändå är för magstarkt.\r\nUtrikesministern säger själv att hon står på något\r\nslags fransk linje. Då kan jag säga att Folkpartiet väl\r\nstår på något slags dansk-norsk linje, bortsett från att\r\nvi inte skulle skrivit under brevet i Times därför att\r\ndet splittrade EU, men i sak. Vi är väl nordister även i\r\ndenna diskussion.\r\nNär det gäller solidaritetsklausulen var jag ex-\r\ntremt tydlig om att hela tanken med Folkpartiets stöd\r\njust är att den inte konkurrerar med Nato. Vi vill inte\r\nheller ha EU som en kollektiv militärallians. Men när\r\nAnna Lindh med ett leende på läpparna konstaterar\r\natt Nato har stora problem tycker jag att det är fel.\r\nSverige har glädje av ett Nato som fungerar väl och\r\nsom är någorlunda enigt för Europas säkerhet och\r\ndärmed för Sveriges säkerhet. Alternativet, Anna\r\nLindh, om Nato faller isär, fragmenteras, är ju att\r\nkraven på att EU ska ha en sådan här kollektiv säker-\r\nhetsgaranti blir oerhört mycket starkare. Vi har ju ett\r\ngemensamt intresse av att Nato fungerar.\r\nAnna Lindh! Gläds inte åt Natos sönderfall! För-\r\nsök att på något sätt se att Nato och EU är som kom-\r\nmunicerande kärl eller komplement i Europas politis-\r\nka struktur.\r\nAnna Lindh tog inte upp detta, men regeringen\r\nmåste nu ta sitt ansvar och vara mer aktiv i denna\r\nmedlarroll, det vill säga skapa en större sammanhåll-\r\nning inom Europeiska unionen. Det är ännu ingenting\r\ni det Anna Lindh har sagt som har övertygat mig,\r\nannat än att ni ska resa dit på måndag till mötet och\r\ndiskutera. Men vilka initiativ tar ni? Var lite tydliga-\r\nre, tack.\r\nBeträffande förfrågan från USA om ett stöd för att\r\nskydda eventuella FN-soldater - det är inte ens fråga\r\nom vapen, det är snarare fråga om gasmasker och\r\nkunskap - vill utrikesministern inte gå in i den dis-\r\nkussionen. Det är beklämmande om vi har en ledning\r\nför utrikespolitiken i landet som inte vågar, vill eller\r\ntörs ta tag i verkligheten. Verkligheten är att Sverige\r\nhar fått en förfrågan. Vad är utrikesministerns håll-\r\nning till denna förfrågan? Att stoppa huvudet i busken\r\när inte mycket av ett svar. Vilka andra förfrågningar\r\nhar Utrikesdepartementet fått?\r\nUtrikespolitiken är inte Anna Lindhs och kabi-\r\nnettssekreterarens egna lilla kabinett, eller låda. Det\r\nhär är en demokrati. Det finns ett problem med de-\r\nmokrati i utrikespolitik och försvarspolitik. Men vi är\r\nför öppenhet, transparens och insyn, och det vore bra\r\nom jag kunde få besked på denna punkt om vilka\r\nandra förfrågningar och vilken hållning regeringen\r\nhar. Jag står inte här som Carl B Hamilton utan jag\r\nstår här som ett uttryck för riksdagens kontrollmakt.\r\nJag måste instämma med Bo Lundgren beträffan-\r\nde regeringens samarbete med Vänsterpartiet. Här\r\nstår Lars Ohly och säger, Anna Lindh, att er statsmi-\r\nnister bejakar kriget. Han säger det gång på gång. Hur\r\nkan ni samarbeta och stödja er på ett parti som gör\r\ndjupt kränkande uttalanden mot er, nämligen att\r\nstatsministern bejakar kriget? Det är fullständigt ab-\r\nsurda, monstruösa anklagelser som Lars Ohly ut-\r\nslungar mot Socialdemokraterna. Ni tiger, tackar och\r\ntar emot. Det är ett uttryck för en fullständigt håll-\r\nningslös maktsökarpolitik att acceptera den typen av\r\nuttalanden. Men det är klart: Makten betyder allt,\r\ninnehållet är inte alltid så viktigt.</pre><pre>Anf.  11  HOLGER GUSTAFSSON (kd):\r\nHerr talman! Först vill jag säga tack till utrikes-\r\nministern för ett tydligt svar - även om hon inte an-\r\nvänder de orden - att hon tar avstånd från partikolle-\r\ngans röstpolitik att splittra EU. Svaret var klart och\r\ntydligt.\r\nDet går en tydlig skiljelinje i kammaren. Vi vill\r\nlägga ett hårt tryck på regimen Saddam tillsammans\r\nmed ett sammanhållet EU och ett FN där också USA\r\ningår för att stoppa regimens terrorism mot sina egna\r\nmedborgare, för att stoppa dem från att hindra barnen\r\natt gå i skolan, att stoppa dem från att hindra att Ibra-\r\nhim inte kan leva som vanliga barn. Det är detta\r\ntrycket så småningom ska åstadkomma. Det är detta\r\nsom vänsterpartierna inte ställer upp på. I stället mo-\r\nbiliserar de gatans parlament för det egna intresset att\r\ngå i spetsen. Det är ett stort ansvar att vilseföra män-\r\nniskor när de tror att de går ut för fredens räkning\r\nmen egentligen ger ett stöd och en respit för Saddam\r\natt sitta kvar.\r\nDet är vi som står upp för trycket mot Saddamre-\r\ngimen, för medborgarna i Irak och deras grannar. Det\r\när det vi kämpar för i kammaren. Ingen vill ha krig.\r\nDet vill inte ens George Bush ha, men det gäller att\r\nagera så att det inte skapas ytterligare utrymme för\r\nSaddam. Det gör vänsterpartierna.\r\nHerr talman! Låt mig också gå över till en annan\r\nfråga som är aktuell i Sverige, nämligen folkomröst-\r\nningen om gemensam valuta - som faktiskt också är\r\nutrikespolitik. Det handlar om svensk tillhörighet till\r\nett evigt Europa.\r\nFrågan är inte om euron ska finnas eller inte. Den\r\nfinns i dag. Frågan är om Sverige ska delta fullt ut i\r\ndet europeiska samarbetet och också i det ekonomis-\r\nka samarbetet. Det handlar om huruvida Sverige tror\r\npå och vill satsa på den europeiska gemenskapen för\r\natt fortsätta att bygga ett Europa för fred och väl-\r\nfärdsutveckling, för att stå upp för de gemensamma\r\nvästerländska värdena.\r\nOm vi vill nå upp till en fördjupning och utveck-\r\nling av dessa värden ska vi se på vad som är bra för\r\nSverige men också vad som är bra för Europa. Kal-\r\nkylen kan inte vara ensidig. Det som är bra för Euro-\r\npa är också bra för Sverige i det här sammanhanget.\r\nVi är många som är övertygade om att Sverige\r\nkommer att vinna både ekonomiskt och politiskt på\r\nett fullt medlemskap i EMU och den gemensamma\r\nvalutan. Den ekonomiska tillhörigheten med den\r\ngemensamma valutan ökar både den ekonomiska\r\nstabiliteten och ger trygghet i kristider. Den ger Sve-\r\nrige ett större inflytande i sådant som vi berörs av,\r\nsådant som vi debatterar här i dag. Det är inte heller\r\nsvårt att se betydande fördelar för privatpersoners\r\nvardagsliv och för näringslivet på områden som ex-\r\nport och import.\r\nTill betydelsen och omfattningen av dessa förde-\r\nlar kommer vi att få återkomma många gånger före\r\nden 14 september.\r\nHerr talman! En utrikespolitisk debatt i denna\r\nkammare kan inte vara ärlig och sann om vi inte lyf-\r\nter fram världens fattigdomsproblem och bristen på\r\nens minimala mänskliga rättigheter, det vill säga mat\r\nför dagen. I dag lever mer än 1,2 miljarder människor\r\ni absolut fattigdom, det vill säga på mindre än 1 dol-\r\nlar per dag.\r\nBasala vaccinationsprogram för små barn byggdes\r\nupp under 70- och 80-talen, och de nådde 80 % av de\r\nfattiga barnen i u-länderna. Under 90-talets situation i\r\nden ekonomiska politiken i västvärlden pressades\r\nbiståndet ned på grund av budgetunderskott och eko-\r\nnomiska kriser. För närvarande vaccineras ca 50 % av\r\nantalet fattiga barn. Därmed har barnadödligheten\r\nökat katastrofalt. Hiv/aids gör tusentals barn föräld-\r\nralösa varje dag.\r\nDet råder inget tvivel om att huvudanledningen\r\ntill världens fattigdom är korrupta och odemokratiska\r\nregimer, såsom den i Bagdad, som inte tar ansvar för\r\nsina länders medborgare. Där det råder brist på\r\ngrundläggande mänskliga rättigheter, där finns heller\r\ninga förutsättningar för ekonomisk utveckling och\r\ningen väg bort från hunger och svält.\r\nRegeringen, riksdagen och politiska partier måste\r\nse de hungrande i världen. Sverige måste lägga ned\r\nstörre engagemang för ett effektivare bistånd som når\r\nut till våra sjuka, svältande systrar och bröder. Vi\r\nmåste se deras barn!\r\nDet finns tusentals utgivande, ideellt arbetande,\r\nsvenska biståndsarbetare som förtjänar ett bättre stöd\r\nfrån Sveriges regering och riksdag.</pre><pre>Anf.  12  LARS OHLY (v):\r\nHerr talman! Det finns mycket som skulle behöva\r\nsägas i en utrikespolitisk debatt, och fler vänsterpar-\r\ntister kommer att delta och prata om Israel-Palestina-\r\nkonflikten, Västsahara, Eritrea, hiv/aids, Venezuela,\r\nColombia, Turkiet, irakiska Kurdistan. Jag hinner inte\r\nta upp alla de frågorna, och jag hinner inte heller ta\r\nupp de självförhärligande skrivningarna i den utrikes-\r\npolitiska deklarationen om svensk asylpolitik, de\r\nfelaktiga argumenten för EMU, skrivningarna om\r\nsäkerhetspolitiken och Natos utvidgning. Denna de-\r\nbatt handlar i allt väsentligt om hotet om ett krig mot\r\nIrak.\r\nNu säger Anna Lindh att Lars Ohly sade ingenting\r\nkritiskt mot Saddam Hussein. \"Han förnekar sig inte:\r\ninte heller i dag\", sade hon. I den förra debatten be-\r\nskrev jag slaktaren i Bagdad. Jag talade om hur vik-\r\ntigt det är för det irakiska folket att bli av med sin\r\ndiktator och få en demokrati. Det lyssnade inte utri-\r\nkesministerns på. Hon låtsas påstå att de som är emot\r\nkrig inte tar ställning mot Saddam Hussein.\r\nDet är en intellektuell nivå som jag tycker att utri-\r\nkesministern skulle överlämna åt de extrema och\r\nantiintellektuella krafterna, nämligen Holger Gustafs-\r\nson, Carl B Hamilton och Bo Lundgren.\r\nSaddam Hussein är en diktator, och en av de\r\nvärsta. Men frågan är: Ska vi bomba bort alla diktato-\r\nrer? Ska vi hota med krig?\r\nUtrikesministern har föredragit en utrikespolitisk\r\ndeklaration där man skriver om det allvarliga läget i\r\nNordkorea. Ska vi inte hota med krig då? Varför är\r\ndet rätt i det ena fallet och fel i det andra?\r\nUtrikesministern står för en politik som sägs ha\r\nkonsekvensen som grund, värnandet om FN-systemet\r\nsom den viktigaste grundbulten i svensk utrikespoli-\r\ntik. Men tar då utrikesministern avstånd från den\r\nacceptans som den svenska regeringen uttryckte när\r\nNato och USA bombade Belgrad 1999 utan stöd i\r\nFN:s säkerhetsråd? Är det dags att ompröva den linje\r\nsom Göran Persson och Anna Lindh var ansvariga för\r\ndå?\r\nUtrikesministern säger att man inte ska hyckla\r\nstöd till FN, och det är alldeles riktigt. FN är en förlo-\r\nrare om kriget utbryter, oavsett vem som fattar be-\r\nslutet.\r\nLåt oss vara en aktör för fred. Låt Sverige vara en\r\nfredens röst, tillsammans med alla de människor som\r\nom man lyssnar till Holger Gustafsson närmast har\r\nduperats och lurats till att vara en del av antikrigsopi-\r\nnionen.\r\nNej, det är inte så, Holger Gustafsson. Den myck-\r\net tydliga majoritet i Europas länder och i Sverige -\r\ntill och med en mycket stor minoritet i USA - som\r\ndemonstrerar och talar mot kriget är inte några lurade\r\nmänniskor som har duperats av Vänsterpartiet. Det är\r\nden sunda mänskliga reaktionen mot en regim som\r\nsäger sig vara beredd att gå till krig oavsett vad FN\r\nsäger, som säger sig vara beredd att bomba för att få\r\nigenom sina egna intressen, för att trygga sina egna\r\ngeopolitiska och ekonomiska intressen. Det kan vi\r\ninte acceptera.\r\nJag skulle, med samma låga nivå på debatten,\r\nkunna säga att Anna Lindh inte sade ett kritiskt ord\r\nom George Bush. Jag skulle kunna påstå att eftersom\r\nBo Lundgren inte nämnde Kim Jong Il kanske han är\r\nför honom. Det är en så usel debatteknik att jag tyck-\r\ner att de borde fundera över att i stället debattera i sak\r\noch svara på frågorna.\r\nOm säkerhetsrådet fattade beslut om användning\r\nav kärnvapen, hur skulle Sverige ställa sig då? Skulle\r\nAnna Lindh stå upp och säga att vi måste försvara\r\nFN-systemet och därmed respektera ett beslut om\r\nanvändande av kärnvapen? USA har hotat med att\r\nanvända kärnvapen i konflikten. Jag antar att Sverige,\r\nmed den konsekvens som utmärker den svenska utri-\r\nkespolitiken, skulle protestera vilt om USA använde\r\nkärnvapen utan ett FN-beslut. Men om FN:s säker-\r\nhetsråd fattade beslutet att ställa sig bakom kärnvape-\r\nnanvändning, hur skulle den svenska linjen se ut då?\r\nÄndå tycker jag att det är bra att den svenska re-\r\ngeringen har flyttat sig från passivitet till den franska\r\nhållningen, för mer tid åt vapeninspektörerna, för mer\r\ntid åt möjligheten att trygga freden.\r\nMen ni är fortfarande inte tydliga. Ni är fortfaran-\r\nde inte en tydlig aktör för att förhindra ett krig med\r\nalla dess konsekvenser - för Ibrahim, för människor-\r\nna i Irak, för människorna i regionen, för människor\r\nsom kommer att förtryckas av andra regimer i skug-\r\ngan av ett krig.\r\nDet är viktigt inte bara för det irakiska folket. Det\r\när viktigt också för det amerikanska folket, som ska\r\nbekosta kanske 10 miljarder dollar per månad i ett\r\nkrig, samtidigt som George Bush vill sänka skatterna\r\nmed 700 miljarder på tio år. Det är viktigt för världen\r\natt vi inte får en ordning där USA sätter dagordning-\r\nen, bestämmer reglerna, och där vi andra traskar pa-\r\ntrull. Vi måste protestera.</pre><pre>Anf.  13  AGNE HANSSON (c):\r\nHerr talman! Jag är inte förvånad över att Lars\r\nOhly vill gå förbi FN, försvaga FN, och inte ta möj-\r\nligheten att sätta den press på Saddam Hussein som\r\nmåste till. Jag är möjligen förvånad över att regering-\r\nen, som hävdar FN-linjen så starkt, kan samarbeta\r\nmed ett sådant parti.\r\nJag är möjligen också förvånad över att vi från\r\nSverige skulle svara på frågor från USA om stöd av\r\nolika slag, i USA:s syfte att kringgå FN, att sätta\r\npress på Tyskland, på Natostaterna, för att hitta sin\r\nväg att fortsätta hetsa mot krig.\r\nJag delar de tre punkterna som utrikesministern\r\ngjort sig till tolk för för att lösa Irakkrisen. Det är inte\r\nen aktiv linje och inte en passiv linje, men det är en\r\nrealistisk linje, säger utrikesministern. Jag skulle vilja\r\ntillägga att det är en mittenlinje, en säker linje.\r\nMen den linjen utesluter inte aktivitet, utrikesmi-\r\nnistern: aktivitet från regeringens sida för att just\r\nförmå USA att gå FN-vägen, aktivitet från regering-\r\nens sida för att försöka ena EU att också sätta tryck\r\npå en fredlig lösning i Irak, aktivitet för att ge stöd åt\r\nRyssland som nu erbjudit sig att medla i Nordkorea,\r\naktivitet för att hävda och driva frågor om mänskliga\r\nrättigheter. Jag vill stanna upp en stund där.\r\nDet finns en oroande tendens att just mänskliga\r\nrättigheter sätts i skymundan efter de dramatiska\r\nhändelserna den 11 september. Jag har hört utrikes-\r\nministern uttala den oron, och jag delar den till fullo.\r\nDet är viktigt att terroristbekämpningen bedrivs på\r\nbred front, men det kan aldrig få ske till priset av att\r\nmänskliga rättigheter sätts åt sidan. Att driva frågor\r\nom mänskliga rättigheter är att driva och bilda opini-\r\non.\r\nRegeringen har öppnat webbsidor och tryckt bro-\r\nschyrer, och det är bra. Regeringen hade en stark\r\ndeklaration i den delen i dag.\r\nMen när det verkligen gäller, vad gör regeringen\r\ndå? När Libyen nu senast valdes till ordförandeland\r\nför FN:s deklaration för mänskliga rättigheter lade\r\nSverige ned sin röst. Det tycker inte jag är att stå upp\r\nför de mänskliga rättigheterna. Sverige var beklagligt\r\nnog inte det enda land som lade ned sin röst, utan ett\r\nflertal av EU:s medlemsländer gjorde det också. Var-\r\nför, måste man fråga sig. Kampen för mänskliga\r\nrättigheter sker bäst med ett ordförandeland som har\r\nbättre klang än Libyen i det sammanhanget.\r\nDet finns en rad konflikter som man skulle kunna\r\nta upp, men inte heller jag hinner ta upp dem alla i\r\nden här debatten. Det är frågor om bistånd, hållbar\r\nutveckling, bättre miljö och mycket annat. Jag vill\r\nhänvisa till att Viviann Gerdin, Roger Karlsson, An-\r\nnika Qarlsson och Håkan Larsson från Centerpartiet\r\nkommer att ta upp det senare i den här debatten.\r\nLåt mig för ett ögonblick något stanna vid Tjetje-\r\nnien som ett exempel. Vad gör den svenska regering-\r\nen för att lösa den konflikten? Vi pratar om den bred-\r\ndade hotbilden, det osäkra världsläget och att detta\r\nska ha hög prioritet i Sveriges säkerhetspolitiska\r\ntänkande och i utrikespolitiken. Sverige har agerat i\r\nflera liknande sammanhang, men varför gör vi inget\r\nåt kriget i Tjetjenien? Det har hållit på i århundraden,\r\noch flera tusentals människor har fått sina liv sönder-\r\nslagna. Ockupationen från Rysslands sida tillåts fort-\r\ngå. Människor torteras och förföljs. Hur ser regering-\r\nen på den situationen? Det är fyra rader i deklaratio-\r\nnen där Ryssland stryks medhårs men inget om vad\r\nregeringen vill göra för att bidra till att lösa det här.\r\nVågar eller vill regeringen inte engagera sig?\r\nEn första viktig åtgärd vore ju att stoppa alla ut-\r\nvisningar av tjetjenska flyktingar från Sverige till\r\nRyssland och ge dem permanent uppehållstillstånd\r\nhär medan konflikten får en fredlig lösning.</pre><pre>Anf.  14  LOTTA N HEDSTRÖM (mp):\r\nHerr talman! Som jag antydde i förra omgången\r\när krig inte rationellt. Det vilar aldrig på heltäckande\r\nkonsekvensanalyser, men vi vet att det faktiskt utgör\r\ndet allra största miljöhotet, som man känner till. Till\r\noch med börserna skakar nu vid tanken på krig igen,\r\noch oljepriserna sjunker, eller stiger, oförutsägbart.\r\nBush rådgivare Condoleeza Rice sägs ha starka pri-\r\nvata intressen i oljeindustrin, och oljemagnaterna\r\nsponsrade Bush presidentvalskampanj. Makten över\r\nenergin ger makten över ekonomin. Det är någonting\r\natt tänka på.\r\nDet är egentligen bara vapenkrämare som verkli-\r\ngen tjänar och tjänar grovt på krig. Säkert mycket mer\r\nän de där 18 plus 12 miljarderna, som jag tog upp i\r\nmitt förra inlägg, finns ackumulerat i vapen- och\r\ndrogindustrin och i människo- och sexhandeln.\r\nHur rationellt eller logiskt, herr talman, är det då\r\natt använda massförstörelsevapnet kärnvapnet i kam-\r\npen mot just massförstörelsevapen? Det gick visst lite\r\nför fort där, herrarna Powell, Rumsfeld och Bush.\r\nArtikel 9:i i Millenniemålen inlemmar nämligen\r\nkärnvapen i massförstörelsevapenkategorin. Gäller\r\ninte det USA?\r\nOch gäller det inte Israel? Får vissa länder bryta\r\nmot FN-resolutioner men inte andra? Uppenbarligen\r\nfår medborgaren Vanunu ensam i dag plikta i israe-\r\nliskt fängelse för det kärnprogram han offentliggjorde\r\nmedan USA nu tar itu med Nordkoreas program. Det\r\nborde vara FN som tar itu med dem båda.\r\nSaddam Husseins vidriga folkmord med gasen i\r\nHalabja, 5 000 döda, fick passera utan att USA-stödet\r\nför Saddam då, på den tiden, drogs in. Pinochet i\r\nChile, Savimbi i Angola och Suharto i Indonesien\r\nfick alla åtnjuta storebror USA:s stöd vid tiden för\r\nsina värsta förbrytelser, så vem är egentligen fiende,\r\noch vem är vän?\r\nDet är inte underligt att USA inte vill se en inter-\r\nnationell brottmålsdomstol operera fullt ut.\r\nTill Bo Lundgren skulle jag vilja säga att positio-\r\nnerna i historien ändrar sig, men analysen måste gö-\r\nras utifrån nuets positioner och inte utifrån vad till\r\nexempel USA bidrog med 1945 eller 1998. Se USA:s\r\nroll i dag!\r\nUSA:s regering, herr talman, borde i stället snällt\r\noch årligen betala hela sin medlemsavgift till FN,\r\ndonera mycket mer i bistånd, ta hand om sina egna\r\nhemlösa och sjuka, avskaffa sitt eget dödsstraff, räta\r\nupp sin egen avsomnade demokrati, frige de kidnap-\r\npade på Guantanamo, inklusive svensken, ratificera\r\nfler konventioner och återupprätta sin heder och sitt\r\nvärldsförtroende.\r\nUSA:s reservationslösa stöd till Israels ockupation\r\nav Palestina spelar stor roll för det förödda förtroen-\r\ndet. I det ingår nämligen internerandet av palestinska\r\nbarn, svåra övergrepp på hela byar, nya murbyggen\r\npå Västbanken, mångårig ekonomiska utpressning,\r\nkrossandet av den palestinska administrationen och\r\nkonsekvent ignorerande av flera FN-resolutioner, nr\r\n194, 242, 338, 446, 465 och 478.\r\nHur kan sådana förbrytelser få passera okom-\r\nmenterade?\r\nBästa sättet, herr talman och utrikesministern, att i\r\ndag stödja FN och dess fredsuppdrag, texter och kon-\r\nventioner - för det vill Miljöpartiet göra, Anna Lindh,\r\nsom du hade vetat om du hade lyssnat noga på vad\r\njag sade - är faktiskt att öppet våga konfrontera och\r\nkritisera det militärindustriella komplexet samt Ame-\r\nrikas förenta staters utrikespolitik. Det handlar om att\r\nvåga göra det och om att avslöja att de arbetar både\r\nmed hot och med påtryckningar för att skaffa sig stöd\r\nför sina egna intressen, som till exempel häromveck-\r\nan, med handelshot mot Tyskland.\r\nKan Anna Lindh garantera att inte USA har utövat\r\npåtryckningar också på Sverige om lojalitet för att få\r\nsupport för sin sak? Kan Anna Lindh lova att Sverige\r\ngör allt för att få loss den svensk som helt rättsvidrigt\r\nhålls fången på Kuba? Vågar hon även kritisera USA\r\nför dess egenmäktighet och vidriga behandling av\r\nfångarna? De här svaren vill vi ha innan den här de-\r\nbatten är slut.\r\nBästa åhörare! Hela Mellanöstern, med Irak som\r\ntändstift och Israel-Palestina som bensintank, kan\r\nskapa en fullständig världsbrand. Men det är inte\r\nSaddam, \"slaktaren från Bagdad\", som håller i tända-\r\nren utan Bushmannen från Texas.\r\nNelson Mandela säger att \"Bush är kortsiktig, ar-\r\nrogant och rasistisk och vill kasta världen in i förin-\r\ntelse\". Passa på att i kväll, halv åtta i sammanbind-\r\nningsbanan, höra vad Nelson Mandelas sonson, Du-\r\nmani Mandela, har att säga om saken.\r\nNästa år, herr talman, ska jag ägna hela den utri-\r\nkespolitiska debatten åt mekanismerna bakom svälten\r\ni Eritrea och Etiopien.</pre><pre>Anf.  15  Utrikesminister ANNA LINDH (s):\r\nHerr talman! Om två dagar presenterar Hans Blix\r\nvapeninspektörernas rapport i FN. De behöver stöd,\r\noch det är det vi vill verka för. Det handlar om stöd\r\nfrån Sveriges rikdag, stöd från EU och stöd i FN för\r\natt de ska få göra färdigt sitt arbete men också för att\r\nde ska ha ett så starkt stöd bakom sig att Saddam\r\nHussein verkligen samarbetar.\r\nSverige gör inget, säger en del. Det finns väl ing-\r\nen som har agerat så mycket för vapeninspektörerna\r\nsom Sverige. Vid två tillfällen och - det vågar jag\r\nsäga - när vapeninspektörerna har varit som mest\r\nframgångsrika har de letts av svenskar. Inget land har\r\ngjort så mycket för att aktivt få vapeninspektörerna\r\natt verka för att avrusta Irak som Sverige.\r\nTidigare har vapeninspektörerna också varit fram-\r\ngångsrika när det gäller att avrusta Irak från biologis-\r\nka och kemiska vapen och när det gäller möjligheten\r\ntill kärnvapen. I dag vet vi att det fortfarande finns\r\nvapen kvar i Irak, om inte Irak kan bevisa att de för-\r\nsvunna vapnen verkligen har förstörts. Det är därför\r\nsom de måste få fortsätta sitt arbete. Och det är därför\r\nsom jag tycker att det är viktigt att vi, åtminstone här\r\ni den svenska riksdagen, ger dem vårt oreserverade\r\nstöd för att de ska få fullfölja sitt arbete. Men vape-\r\nninspektörerna säger också att de, om de ska få kraft\r\nbakom sitt arbete, måste ha möjligheten från FN:s\r\nsäkerhetsråd till ett militärt hot därför att annars sam-\r\narbetar inte Saddam Hussein.\r\nLars Ohly säger att det inte får vara en dagordning\r\nsom USA bestämmer. Men vem blir det i realiteten\r\nsom bestämmer, Lars Ohly, ifall vi tar ifrån FN all\r\nmakt att agera? Då blir det USA kvar som bestäm-\r\nmer. Därför är Vänsterpartiets linje inte bara felaktig i\r\ndag utan också farlig för framtiden.\r\nSverige har fått förfrågningar, Carl B Hamilton,\r\nfrån USA om stöd vid en militär konflikt. Det har\r\nfunnits i medierna. Det har inte varit en hemlighet.\r\nDet här har också inkluderat bland annat massförstö-\r\nrelsevapen. Vi har svarat att ett eventuellt svenskt\r\nbidrag förutsätter FN-beslut och beslut av riksdagen,\r\noch vi vill inte föregripa det. Det tycker jag är en fullt\r\nkorrekt linje, och den har ett brett stöd i svenska riks-\r\ndagen.\r\nTill Bo Lundgren vill jag, när det gäller Natofrå-\r\ngan, säga att försvarsministern sitter här. Försvarsmi-\r\nnistern säger att hon håller med mig, inte med dig, i\r\nNatofrågan. Det är inte aktuellt med svenskt Nato-\r\nmedlemskap.\r\nHerr talman! Låt mig avslutningsvis nämna några\r\nav de oerhört aktiva och viktiga områden som vi har\r\ntvingats att gå förbi väldigt snabbt i den här debatten\r\ndär jag känner att det finns en bred svensk enighet,\r\näven om vi har delade uppfattningar när det gäller\r\nIrak. Irak påminner oss om det viktiga och långsiktiga\r\narbetet mot massförstörelsevapen där Sverige har\r\nvarit ett av de mest drivande länderna. Vi kommer att\r\nfortsätta att vara aktiva och drivande.\r\nDet är inte en slump att utrikesdeklarationen in-\r\nleds med mänskliga rättigheter och demokrati. Jag\r\nkan hålla med Agne Hansson om nästan allt som han\r\nsade, men vi har verkligen inte strukit Ryssland med-\r\nhårs i fråga om Tjetjenien. Sverige är ett av de få\r\nländer som allvarligt har kritiserat brotten mot\r\nmänskliga rättigheter och mot folkrätten i Tjetjenien.\r\nVi har också sagt att hela EU måste ställa upp bakom\r\ndetta och ta upp Tjetjenienfrågan vid toppmötet med\r\nRyssland. OSSE måste få fortsätta att verka i Tjetje-\r\nnien.\r\nMellanöstern är en av våra absolut värsta krishär-\r\ndar i dag där problemen bara kan lösas genom en\r\ntvåstatslösning, genom att det bildas också en pales-\r\ntinsk stat.\r\nLotta Nilsson Hedström tog upp en hållbar ut-\r\nveckling. Det är ett oerhört viktigt område. Jag är\r\nglad för att ni ska diskutera det vidare i riksdagen i\r\ndag.\r\nHolger Gustafsson tog upp fattigdomen. Vi måste\r\nfortsätta att öka biståndet från Sverige och från EU\r\noch kombinera det med rättvisare handel och rättvis\r\nglobalisering för en bättre värld.\r\n(Applåder)</pre><pre>Anf.  16  BO LUNDGREN (m):\r\nHerr talman! Det är tur att ni är överens, och det\r\nligger faktiskt någonting i det. Det jag fick läsa i\r\nefterhand - eftersom jag var tvungen att ge mig i väg\r\ntidigare från Sälen - gjorde mig positivt stämd därför\r\natt det fanns en öppning för en diskussion. Mitt skäl\r\ntill att skapa en bred enighet kring den doktrin som vi\r\noch ni står bakom är att den ger möjlighet till den\r\nframtidsdiskussion om säkerhetspolitiken som är så\r\nviktig.\r\nJag konstaterar att Anna Lindh bekräftar den bild\r\nsom Leni Björklund målade upp genom att hon i\r\nutrikesdeklarationen talar om allt som Sveriges sä-\r\nkerhet är avhängig av: Nordkorea, Mellanöstern, Irak\r\noch mycket annat. Det visar att det som står i doktri-\r\nnen om gemenskap och samverkan är det som måste\r\nvara styrande för framtiden. Sedan kan vi göra olika\r\ntolkningar av det ena eller det andra skälet. Men vi\r\nhar satt i gång diskussionen, och det var dit jag ville\r\nkomma, och så småningom kommer den säkert att\r\nleda ganska rätt.\r\nHerr talman! Skälet till att vi över huvud taget\r\ndiskuterar risken för militära insatser i Irak är den\r\nregim som styr där. Vi diskuterar ju inte detta därför\r\natt det finns en stormakt som heter USA och som till\r\nvarje pris vill starta krig mot den ena eller andra na-\r\ntionen, utan det handlar om vad Irak och den regim\r\nsom man har i dag står för. Det handlar om Saddam\r\nHussein och också om andra länder där olika insatser\r\nkan bli nödvändiga i framtiden - förhoppningsvis inte\r\nmilitära insatser. Det är detta som är problemet.\r\nOm man utesluter möjligheten till militär aktion\r\nspelar man diktatorerna, folkförtyckarna, i händerna.\r\nDet är ju det som Vänstern gör. Ni stöttade ju folk-\r\nförtryckarna för 30-50 år sedan. Historien är ju så-\r\ndan. Det är beklagligt att nu höra den upprepas på ett\r\nannat sätt av Lars Ohly. Det är därför som ni social-\r\ndemokrater måste fundera över om ni över huvud\r\ntaget ska samverka med dessa partier.\r\nSedan är linjen lite otydlig. Det går inte att rygga\r\ntillbaka för frågan hur säkerhetsrådet ska agera. Jag\r\nser en uppenbar risk, utrikesministern, för att vi får en\r\nsituation där säkerhetsrådet kan blockeras. Då måste\r\nvi alla ta ett ansvar som är större än det som har dis-\r\nkuterats här i dag.</pre><pre>Anf.  17  CARL B HAMILTON (fp):\r\nHerr talman! Jag vill använda mina två minuter\r\ntill att ta upp det som Lotta Nilsson Hedström disku-\r\nterade, nämligen frågan om ifall det finns en dold\r\nagenda med olja och oljepengar. Jag tror att svaret på\r\nden frågan är nej. De summor som Lotta Nilsson\r\nHedström rabblade upp pekar på att ett eventuellt\r\nangrepp är ett oerhört dyrbart och komplicerat sätt att\r\nskaffa olja på. Det är det som är så skrämmande i steg\r\n2 eller 3 i en sådan här utveckling. Även om säker-\r\nhetsrådet står bakom kan det medföra dominoeffekter\r\ni regionen som gör att andra odemokratiska regimer i\r\ntill exempel Förenade Arabemiraten, Saudiarabien\r\noch Egypten faller, och då blir det kanske ännu mind-\r\nre olja för världsmarknaden. Så det går inte att göra\r\nnågon enkel och rationell kalkyl på det sätt som Lotta\r\nNilsson Hedström frågade om. Jag tror att det är helt\r\nfel spår.\r\nDäremot är det rätt spår att vi måste betona demo-\r\nkrati och mänskliga rättigheter i denna del av regio-\r\nnen dels för att - som jag tidigare sade - få en stabil\r\nfredlig utveckling, dels för att man ska få en bra mil-\r\njö. Som någon tidigare sade här har demokratier ock-\r\nså en bättre miljö. Det finns väljare som vill ha en bra\r\nmiljö. Därför är det oerhört viktigt inte bara med\r\nmänskliga rättigheter utan också med en långsiktig\r\ndemokratisk utveckling i den här delen världen, det\r\nvill säga i Mellersta Östern.\r\nAvslutningsvis: En läxa av det senaste årets hän-\r\ndelser är ändå att vi i Europa har underskattat farorna\r\nmed kombinationen av terrorism och massförstörel-\r\nsevapen. Det är en ny tid vi lever i, och det här kom-\r\nmer inte att vara den sista gången som vi diskuterar\r\ndetta, även om Irakfrågan skulle lösas i dag på något\r\nsvårförutsägbart sätt.</pre><pre>Anf.  18  HOLGER GUSTAFSSON (kd):\r\nHerr talman! Det känns tryggt att få negativa epi-\r\ntet av Lars Ohly. Då vet jag att den politik som jag\r\nför går åt rätt håll. Jag har sagt det förut, och jag står\r\nför det.\r\nVänsterpartiets och Ohlys metod att beskriva en\r\nsådan här allvarlig situation är som att måla upp sin\r\nfobi om USA på väggen, beskriva den med alla nega-\r\ntiva saker - det finns naturligtvis sådana - som man\r\nkan hitta. Man späder på och breder ut denna bild\r\ninför allmänheten. Sedan attackerar man den som om\r\nden vore sann. Detta är ett sätt att vilseleda alltför\r\nmånga människor.\r\nLåt oss ändå konstatera att vi här i Europa har\r\nsamma grundläggande värderingar som också USA\r\nstår för: demokrati, mänskliga rättigheter, öppenhet\r\noch kamp för ett fritt samhälle. Det är nog för att vi\r\nska kunna göra sällskap i en attack mot en regim som\r\nSaddams.\r\nVi ska vara glada för att vi har en situation i värl-\r\nden där de kommunistiska rötterna förlorade kampen\r\nom världsherraväldet. Vi ska vara glada för att de inte\r\nvann i stället för USA. I dag har vi en måttlig situa-\r\ntion att hantera, men hur skulle det ha varit om Sovjet\r\nhade vunnit kampen eller om Kina hade haft den roll\r\nsom USA har i dag?\r\nKristdemokraterna står bakom ett starkt tryck på\r\nSaddams regim. Vi vill inte ha krig. Vi vill att han\r\nska inse att han måste backa ur situationen. Vi vill se\r\nett samhälle där man kan leva i fred och frihet. Detta\r\nkan aldrig misstolkas när vi framträder i denna talar-\r\nstol eller av vårt agerande i övrigt.</pre><pre>Anf.  19  LARS OHLY (v):\r\nHerr talman! Ärade ledamöter och åhörare! På\r\nlördag sker demonstrationer över hela världen mot\r\nplanerna på ett angreppskrig mot Irak. Jag har förstått\r\nav dagens debatt att Bo Lundgren inte kommer att\r\ndelta. Jag har förstått att Holger Gustafsson kommer\r\natt sitta hemma och titta på TV. Jag har förstått att\r\nCarl B Hamilton snarare planerar en demonstration\r\ntill stöd för USA:s krigsplaner.\r\nMen vi andra, vi som är övertygade om att krig\r\ninte är lösningen i detta läge, vi som är övertygade\r\nom att det inte är värt priset att lemlästa och döda\r\nbarn, kvinnor och män, vi som är övertygade om att\r\nvi inte vill leva i en värld där USA bestämmer dag-\r\nordningen och där USA:s intressen styr hur världs-\r\nsamfundet agerar, vi kommer att demonstrera. Delta\r\ndå! Visa att opinionen mot krig finns och blir allt\r\nstarkare! Vi vill i alla fall kunna se oss själva i spe-\r\ngeln när vi blir gamla.\r\nVi vill kunna säga att vi gjorde vårt. Vi gjorde vad\r\nvi kan för att förhindra en världsordning där den enda\r\nkvarvarande supermakten bestämmer. Vi gjorde vårt\r\nför att förhindra krig.\r\nInget svenskt stöd till USA:s krigsplaner! Inget\r\nmissbruk av Förenta nationerna för ett angreppskrig\r\nmot Irak! Inget krig i vårt namn!</pre><pre>Anf.  20  AGNE HANSSON (c):\r\nHerr talman! Det är bra att utrikesministern fort-\r\nsätter med arbetet att lösa konflikten i Tjetjenien.\r\nFortsätt med arbetet att inte skicka tillbaka flyktingar\r\ndit förrän krisen är löst. Men det är svårt att av utri-\r\nkesdeklarationen få någon annan uppfattning än att\r\nregeringen står ganska passiv gentemot Ryssland i\r\nden här frågan.\r\nI debatten har också frågan om EMU varit uppe.\r\nCenterpartiet har svårt att se att EMU är en fortsätt-\r\nning på ett fredsprojekt. Det finns uppenbara risker\r\natt det snarare ökar spänningarna mellan staterna när\r\nekonomierna skiljer sig åt. Därför säger Centerpartiet\r\nnej till EMU, men vi är beredda att diskutera EMU-\r\nomröstningen parallellt med att vi diskuterar hur vi\r\nska lösa de frågor som EU-konventet arbetar med.\r\nHerr talman! För att få en säkrare och tryggare\r\nvärld att leva i måste vi göra allt för att få bort gro-\r\ngrunderna till konflikter, så att de försvinner. Fattig-\r\ndomsbekämpningen är en viktig del i det arbetet. Ett\r\narbete för bättre hälsa och miljöansvar är också vik-\r\ntigt.\r\nNär det gäller miljön finns det en rad hot som\r\nständigt flyter på Östersjön. Det är viktigt att vi arbe-\r\ntar också för att skydda Östersjön genom att klassifi-\r\ncera den som ett känsligt innanhav.</pre><pre>Anf.  21  LOTTA N HEDSTRÖM (mp):\r\nHerr talman! Det är bra att så många här i dag ha-\r\nde velat ha en helt annan debattagenda med helt andra\r\nländer och med mer konstruktiva teman än USA:s\r\nkrigshot mot Irak.\r\nSom avslutning vill jag bara säga att säker blir\r\nvärlden med fyra punkter:\r\n1.      En värld utan vapenproduktion och utan vapenex-\r\nport.\r\n2.      En värld där inte oljans hala grepp styr ekonomin\r\nutan oljan är ersatt av flödande och lokala energi-\r\nkällor.\r\n3.      Med ett starkt och rikt FN med ett moderniserat\r\nsäkerhetsråd får vi en säkrare värld och - Holger\r\nGustafsson -\r\n4.      med demokrati överallt, där folkstyret, det vill\r\nsäga gatans parlament, faktiskt sitter i högsätet.\r\nMiljöpartiets position är mycket klar: Stöd FN,\r\nmen våga se USA:s roll, och våga kritisera den!</pre><pre>Anf.  22  URBAN AHLIN (s):\r\nHerr talman! Den elfte september steg 16 flyg-\r\nplanskapare ombord på fyra passagerarplan i USA,\r\nutsända av al-Qaida, stödda av talibanregimen i Af-\r\nghanistan. Deras mål var att rikta två passagerarplan\r\nmot ekonomins hjärta i World Trade Center i New\r\nYork, med tusentals civila som dödsoffer. Det tredje\r\nplanet riktades mot militärens hjärta i USA, mot\r\nPentagon, med hundratals människor dödade. Det\r\nfjärde planet riktades - vilket vi vet nu - mot Kon-\r\ngressen, demokratins hjärta.\r\nDetta terroristattentat väckte djup avsky runt hela\r\nvärlden. USA fick en närmast enig uppslutning från\r\njordens befolkning och jordens länder i sitt arbete mot\r\ninternationell terrorism. FN agerade resolut. FN age-\r\nrade snabbt med beslut, och en stor mängd lagstift-\r\nningsarbete ägde rum i mängder av nationella parla-\r\nment världen över för att täppa till små hål som de\r\ninternationella terroristerna kunde använda.\r\nDet var bra. USA gick till FN för att få stöd av FN\r\ni sin kamp mot den internationella terrorismen. Sena-\r\nre, när man hade undersökt varifrån dessa terrorister\r\nhade fått sin näring, gick man till FN:s säkerhetsråd\r\noch fick också därifrån hjälp för att göra en interna-\r\ntionell insats i Afghanistan. Det är bra. Det fanns ett\r\noerhört starkt stöd för USA:s politik och den katastrof\r\nsom USA:s befolkning hade råkat ut för.\r\nEfter detta - ett och ett halvt år senare - ser vi en\r\nökande antiamerikanism i opinionen. Vad som fak-\r\ntiskt var ett slags all time high när det gäller stöd för\r\nUSA och president Bush har närmast blivit en all\r\ntime low. Vad är skälet till detta? Låt mig ge den\r\namerikanska administrationen några små idéer om\r\ndetta enormt förändrade opinionsstöd.\r\nVi har en svensk på Guantánamobasen. Fortfaran-\r\nde vet han inte vad han anklagas för. Han vet inte när\r\nhan kommer att ställas inför rätta och hur han ska\r\nbehandlas. Detta är otillständigt. USA måste snarast\r\nreda ut de rättsliga reglerna.\r\nUSA agerar unilateralt i frågor som berör ungdo-\r\nmar alldeles speciellt: Kyotoprotokollet. Man ställer\r\nsig vid sidan av den internationella brottmålsdomsto-\r\nlen.\r\nRumsfeld och andra ägnar sig åt uttalanden om\r\nthe old Europe och the new Europe. Bush säger: De\r\nsom inte är med oss är mot oss.\r\nMen det kanske allra viktigaste är att den politik\r\nUSA för i Mellanöstern uppfattas som en politik med\r\ndubbla standards. Varför ägnar man oerhört stor kraft\r\nmot länder som Irak, Iran och andra medan man hål-\r\nler länder som Saudiarabien och Israel under armar-\r\nna? Fler och fler människor uppfattar detta som en\r\nicke konsekvent politisk hållning. Glöm inte att 15 av\r\nde 16 flygplanskapare som steg ombord den 11 sep-\r\ntember var från Saudiarabien - en auktoritär monarki\r\nsom under många år har hållits under armarna av\r\nUSA och anses vara en av de främsta vännerna.\r\nUSA har en hel del att bevisa i sin politik i Mella-\r\nnöstern. Om Bush menar allvar med att det långsikti-\r\nga målet för amerikansk utrikespolitik är att stödja\r\nfred, internationell säkerhet, mänskliga rättigheter\r\noch demokrati måste det naturligtvis gälla alla länder\r\ni regionen. Det finns en hel del att bevisa.\r\nLåt mig bara ta ett exempel: Den enormt enögda\r\nhållning den amerikanska administrationen har när\r\ndet gäller konflikten mellan Israel och Palestina.\r\nMenar USA allvar med sitt engagemang måste USA\r\nsluta med att låta kortsiktiga intressen överskugga de\r\nlångsiktiga intressen som man anser sig ha. USA och\r\nBush har en hel del att bevisa.\r\nMin uppmaning till den amerikanska administra-\r\ntionen är: Lyssna till den antiamerikanism som råder!\r\nFundera över orsakerna, och fundera lite grann också\r\npå den politik ni har. Är den konsistent i alla sina\r\ndelar? Men lyssna inte till de politiker och de politis-\r\nka ledare som försöker profitera på den antiamerika-\r\nnism som i dag råder. Lyssna i stället till de politiker\r\nsom delar era åsikter i sak men som kanske inte alltid\r\ndelar era val av medel för att nå målet.\r\nVi är helt eniga om att den internationella terro-\r\nrismen ska bekämpas och utrotas. Vi är helt eniga om\r\natt Irak ska avväpnas. Men vi är några som tror att\r\ndetta bäst görs genom att FN stärks och att man ar-\r\nbetar inom FN-systemet.\r\nLyssna till de politiska ledare som har samma mål\r\nmen som kanske inte alltid delar åsikten om val av\r\nmedel.\r\nFram till nu har Irakfrågan skötts i säkerhetsrådet,\r\nvilket är bra. USA har förhandlat under en lång tid i\r\nFN:s säkerhetsråd om resolution 1441. Det är bra.\r\nPowell har suttit inför FN:s säkerhetsråd och rett ut\r\nvad han anser vara bevis för det som pågår i Irak. Det\r\när bra.\r\nJag är dock lite mer orolig för framtiden. Vi hör\r\nröster här från Vänsterpartiet som faktiskt i själva\r\nverket skulle försvaga FN. För vem skulle bry sig om\r\nFN om man alltid avväpnade FN det sista steget som\r\nman faktiskt kan använda i sin press mot diktatorer i\r\nvärlden, nämligen att tillgripa militärt våld om de inte\r\nlyder FN:s resolutioner?\r\nVänsterpartiets hållning är säkert att man tror att\r\nman förstärker FN gentemot USA. Men i själva ver-\r\nket försvagar man faktiskt FN. Jag är inte riktigt klar\r\növer vad Lars Ohlys politik egentligen är. Ena stun-\r\nden säger han att FN är viktigt. Men det sista som han\r\nsade innan han gick var att USA styr FN och världs-\r\nsamfundet. Så FN går alltså i USA:s ledband? Nej, så\r\när det inte. FN styr i dag, och beslut fattas i säkerhets-\r\nrådet, och USA är tvunget att ta sig dit. Det är oerhört\r\npositivt. Var rädda om FN, slå vakt om FN:s säker-\r\nhetsråd, och ge FN:s vapeninspektörer den tid som de\r\nanser sig behöva för att kunna göra ett bra jobb.\r\nMina sista 30 sekunder skulle jag vilja använda\r\ntill den kanske största utmaningen som vi har framför\r\noss. Den 16 april kommer utvidgningsfördraget att\r\nundertecknas. Tio nya länder kommer att bli med-\r\nlemmar i Europeiska unionen. Fyra är direkt grannar\r\ntill oss - Estland, Lettland, Litauen och Polen. Detta\r\nkommer att ha stor betydelse i framtiden för svensk\r\nutrikespolitik och för Sveriges säkerhet i vårt område.\r\nLåt oss tillsammans med dessa länder arbeta med de\r\nnya grannarna till Europeiska unionen - Ukraina,\r\nMoldavien, Vitryssland och Ryssland. Låt det inte\r\nbildas nya gränser och fattigdomslinjer i Europa. Se\r\ntill att arbeta med dessa länder så att vi alla kan leva i\r\nett tryggt och fritt Europa.</pre><pre>Anf.  23  KENT OLSSON (m):\r\nHerr talman! I dagens debatt har mycket kommit\r\natt kretsa kring Irakfrågan och EU:s utvidgning. I den\r\nutrikespolitiska deklarationen tar utrikesministern upp\r\nmånga viktiga områden. Och jag är medveten om att\r\nman inte kan ta upp allt i denna deklaration. Men jag\r\nmåste ändå säga att jag blir lite förvånad när man i\r\ndenna deklaration inte någonstans omnämner det som\r\njag tänker tala om i dag, nämligen om situationen i\r\nTibet.\r\nDet sägs visserligen på s. 3 att vi kommer att hålla\r\nfast vid vårt långvariga engagemang mot dödsstraff\r\noch tortyr. Det har ingen plats i moderna samhällen.\r\nVi ska fortsätta att kämpa för kvinnors och barns\r\nrättigheter, och vi tvekar inte att påtala brott mot\r\nmänskliga rättigheter och demokratiska principer. Det\r\nsägs också att man i UD:s rapport om de mänskliga\r\nrättigheterna kan läsa om att Kina använder döds-\r\nstraff för en lång rad brott och att Sverige ska fort-\r\nsätta att verka för mänskliga rättigheter, folkrätt och\r\ndemokrati över hela världen.\r\nMen det är i princip det som sägs om situationen i\r\nTibet. Ändå vet vi att situationen i Tibet är besvärlig\r\nför tibetanerna. Kinas förtryck är hårt. Tibets unika\r\nkultur och tibetanernas nationella identitet förstörs\r\nmedvetet. Mer än 6 000 kloster, tempel och religiösa\r\nplatser har förstörts, och tibetanerna har förvägrats\r\nyttrandefrihet, mötesfrihet och religionsfrihet.\r\nTvångsaborter och tvångssteriliseringar förekommer.\r\nHundratusentals tibetaner har dött som följd av ocku-\r\npationen, och många har placerats i fängelser och\r\nfångläger. Situationen för de tibetaner som bor i Tibet\r\när svår. Det primära undervisningsspråket i skolorna\r\när numera kinesiska. Och tibetaner omskolas och\r\nberövas sin historia. Varje år flyr mer än 3 000 män-\r\nniskor över gränsen till Nepal och till andra platser,\r\ndetta trots att denna flykt tar väldigt lång tid. Det\r\nfortsätter också att strömma in kineser i Tibet, och\r\nman beräknar att det i Tibet i dag finns sex miljoner\r\ntibetaner och ännu fler kineser.\r\nI en sexpartimotion med mig som första namn\r\nframför vi att vi vill att regeringen snarast verkar för\r\natt Tibetfrågan löses genom fredliga medel och dialog\r\nsom Dalai lama förespråkar. Vi anser också att Sveri-\r\nge och EU bör verka för att FN:s kommission för\r\nmänskliga rättigheter gör en noggrann granskning av\r\nsituationen för de mänskliga rättigheterna i Tibet.\r\nMen det är viktigt att regeringen gör något och att\r\nman gör det snabbt. Det tibetanska folket och dess\r\nkultur får inte förstöras.\r\nMen trots det som jag har sagt finns det en del po-\r\nsitiva tecken som har synts under den senaste tiden i\r\nTibet. Två sändebud från Dalai lama inbjöds till Bei-\r\njing och Lhasa i september förra året för förhandling-\r\nar som det hette. Det är den första officiella kontakten\r\nmellan Kina och den tibetanska exilregeringen sedan\r\n1993 då kommunikationerna bröts. I Beijing fick den\r\ntibetanska delegationen träffa bland andra Li Dezhu,\r\nministern för nationalitetsfrågor. Man diskuterade en\r\ndel saker. Premiärministern i Tibet Samdhong Rinpo-\r\nche sade att sändebuden behandlas som jämlikar och\r\natt han hoppas att de båda parterna skulle kunna inle-\r\nda förhandlingar om Tibets status i juli 2003.\r\nKina har dock tonat ned dessa diskussioner och\r\nförhandlingar, och vi vet alla vad som har skett sedan\r\ndess. Två personer har dömts till döden, och Lobsang\r\nDhondup har avrättats av den kinesiska regeringen.\r\nVi anser att det som nu sker är en hårdare linje.\r\nOch protester mot denna avrättning har kommit från\r\nmånga håll både i Europa och från andra håll runtom i\r\nvärlden.\r\nMan kan konstatera att EU har antagit en resolu-\r\ntion och sagt att man protesterar hårt mot förtrycket\r\nmot de mänskliga rättigheterna och mot att Lobsang\r\nDhondup blev avrättad och att Kina måste hålla sig\r\ntill de mänskliga rättigheterna.\r\nMin fråga till utrikesministern, som nu har gått,\r\när: Vad gör nu Sverige i denna fråga? Jag kanske kan\r\nfå svar från utrikesutskottets ordförande, om inte han\r\nockså har gått, om vad Sverige gör specifikt i denna\r\nfråga när det gäller att diskutera och ta upp frågan om\r\nTibet och det förtryck som Kina utövar.\r\nDet skulle också vara intressant att höra om utri-\r\nkesministern har för avsikt att träffa Dalai lama när\r\nhan kommer till Sverige den 3 juni eller om statsmi-\r\nnistern har för avsikt att träffa honom för att få till-\r\nfälle att med honom diskutera hur han ser på kon-\r\nflikten mellan Tibet och Kina och hur han ser på\r\ndödsdomarna och vad som ska göras.\r\nSom ordförande i Svensk-tibetanska Parlamenta-\r\nrikerförbundet anser jag att det är viktigt att utrikes-\r\nministern tar tillfället i akt att möta Dalai lama och\r\nagera mot Kinas avrättningar och den situation som är\r\ni Kina med dess behandling av mänskliga rättigheter.\r\nMen jag får nog konstatera att jag inte kan se vare\r\nsig utrikesutskottets ordförande eller utrikesministern\r\nhär. Det är tråkigt att man redan på ett så tidigt stadi-\r\num i en utrikespolitisk debatt avlägsnar sig. Det visar\r\nknappast högaktning inför riksdagen att på detta tidi-\r\nga stadium inte vara med och diskutera.\r\nHerr talman! Jag har ändå fått framföra mina syn-\r\npunkter vad gäller Tibet. Dock känner jag mig myck-\r\net besviken över att ingen kan svara på mina frågor\r\nmen det får jag väl stå ut med. Tack i alla fall!</pre><pre>Anf.  24  BIRGITTA OHLSSON (fp):\r\nHerr talman! Mörkret sänker sig över Zambezi-\r\nfloden. Stillheten är total där jag sitter på verandan.\r\nMen minnesbilderna sköljer åter över mig. Plötsligt är\r\njag tillbaka i helvetet igen.\r\nTimmar tidigare besökte jag aidssjukshuset i Ka-\r\ndoma i Zimbabwe med magra, febriga kroppar täckta\r\nav koppärr, levande döda som drabbats av vår tids\r\ndigerdöd, aids - en farsot som i tredje världen omges\r\nav skam, brännmärkning och framför allt tystnad.\r\nSmå barn ensamma utan anhöriga tittar en rakt in i\r\nögonen - barn som i västvärlden kunde ha levt i 30 år\r\nmed bromsmediciner. Men i Afrika är döden ond,\r\nbråd och smärtsam.\r\nDet finns ungefär 2 miljoner människor i väst som\r\när hivsmittade. Men mer än 30 miljoner människor i\r\nsödra Afrika har sjukdomen.\r\nI dagens värld finns det människoöden som är så\r\ngrymma att de känns ofattbara. 30 000 barn dör varje\r\ndag av svält, undernäring och torka. Mer än 800 mil-\r\njoner individer är konstant undernärda. 30 miljoner\r\nmänniskor i Afrika riskerar att dö av svält. Det är\r\nungefär som att hela Nordens befolkning utplånades.\r\nTänk vilket liv det då skulle bli!\r\nDenna djupt orättvisa värld och utplånandet av det\r\nmänskliga förtrycket och fattigdomen är vår politiskt\r\nabsolut viktigaste fråga. Men det var inte bättre förr.\r\nUnder de senaste 30 åren har antalet u-länder hal-\r\nverats. Andelen fattiga i världen har minskat mellan\r\når 1990 och år 1998 med ungefär 25 %. Under de tre\r\nsenaste decennierna har spädbarnsdödligheten mins-\r\nkat med 50 %, och en 80-procentig ökning har skett\r\nav andelen barn som går i grundskolan. De här fram-\r\ngångarna hade inte kunnat ske utan demokratisk ut-\r\nveckling, ökad frihandel och bistånd som ökat både\r\nkvantitativt och kvalitativt.\r\nMen fortfarande lever en miljard människor i ex-\r\ntrem fattigdom. Knappt hälften av världens befolk-\r\nning lever i fria demokratier.\r\nHoten mot utvecklingen i dag ligger för mig som\r\nliberal inte i globaliseringen. Tvärtom behövs det mer\r\nglobalisering, och framför allt måste solidariteten\r\nglobaliseras.\r\nWinston Churchill sade en gång: \"Kapitalismens\r\nmedfödda nackdel är att rikedomen i grunden förde-\r\nlas ojämlikt, men socialismens medfödda nackdel är\r\natt fattigdomen fördelas jämlikt.\" Det krävs en ökad\r\nfrihandel och också en mer rättvis sådan. Det handlar\r\nom tydliga spelregler.\r\nDet handlar om att avskaffa västvärldens national-\r\nstatsegoism och om att handeln inte får ske bara på\r\nvåra villkor.\r\nDet handlar om att avveckla EU:s jordbrukspoli-\r\ntik, om skuldavskrivning, om borttagande av han-\r\ndelshinder, om stöd till fria fackföreningar, om en\r\nöppen invandringspolitik, om konsumentmakt och,\r\ninte minst, om bistånd där demokratin står i centrum\r\nsom viktigaste överordnat mål.\r\nVi i Folkpartiet anser att enprocentsmålet ska vara\r\nåterställt senast år 2006 och har haft en tydlig plan för\r\nhur detta ska gå till. Vi har föreslagit att 1 700 miljo-\r\nner kronor avsätts utöver regeringens förslag. Det är\r\nmer än något annat parti i Sveriges riksdag föreslår\r\nnär det handlar om att höja biståndet.\r\nFolkpartiet har också påpekat att vi bör använda\r\noss av andra kanaler än u-ländernas regeringar och att\r\ndet gäller att arbeta mer mot frivilligorganisationer.\r\nÄven om partnerskapstanken är oerhört viktig mellan\r\nländer får den inte leda till att Sverige behandlar\r\ndiktaturer som jämbördiga partner eftersom det skän-\r\nker legitimitet åt makthavare som inte bör stödjas.\r\nLikväl gör Sverige detta gång på gång.\r\nSverige ger fortfarande ett omfattande bistånd till\r\nsocialistdiktaturstater som Laos och Vietnam - länder\r\ndär mänskliga rättigheter stympas. Åtskilliga miljoner\r\nkronor rullar från svensk statskassa rakt in i dessa\r\nregeringars fickor. Manliga diktatorer i gröna unifor-\r\nmer ska aldrig stödjas finansiellt av Sverige. Ändå\r\nsker så.\r\nDet räcker inte att fördöma regeringar som krän-\r\nker mänskliga rättigheter, utan Sverige måste också\r\nha en aktiv politik som stöttar demokratier och oppo-\r\nsitionella exempelvis i Irak, Kuba och Eritrea - folk\r\nsom jobbar för att mänskliga rättigheter och demo-\r\nkrati ska införas. Först då väger orden om demokrati\r\ntungt. Detta kräver mod och tydlighet.\r\nDet handlar om att Sverige bör erkänna exempel-\r\nvis demokratin Taiwan som suverän stat. Det är\r\nskamligt att Sverige inte tillhör det trettiotal länder i\r\nvärlden som vill låta det taiwanesiska folket självt\r\nbestämma sin framtid. I stället får man, som i dag är\r\nfallet, sitt öde dikterat av världens största diktatur,\r\nKina.\r\nDet handlar om att lyfta fram frågan om Västsaha-\r\nra, världens sista koloni som glöms i dagens debatt.\r\nDet handlar om att agera tydligt.\r\nFör ett par veckor sedan skulle ordföranden i FN:s\r\nkommission för mänskliga rättigheter utses. Valet föll\r\npå Libyen. Sverige lade ned sin röst. I stället borde vi\r\nliksom USA och andra länder ha röstat nej till Liby-\r\nen, som är en stat som hela tiden kränker mänskliga\r\nrättigheter.\r\nFör två år sedan hölls val i Tanzania, som är ett\r\nstort biståndsland för Sverige. Valet bedöms ha varit\r\nväldigt korrupt. Ett trettiotal individer ur oppositionen\r\nmördades. Ändå fortsätter svenskt bistånd som van-\r\nligt. Business as usual.\r\nSverige bör också uppmärksamma fler fall än den\r\nfängslade svensken på Guantánamobasen på Kuba. I\r\nEritrea sitter svensken Dawit Isaac i fängelse sedan\r\nseptember 2001. Han torteras regelbundet men den\r\nsvenska regeringen har inte alls gjort några större\r\nansträngningar för att få hem honom.\r\nSverige bör alltså gå i spetsen för en global demo-\r\nkratirevolution där politiska rättigheter, till exempel\r\nfria val, sätts i centrum.\r\nI dag ser vi hur diktaturstater konsekvent viftar\r\nbort medborgerliga rättigheter med hänvisning till att\r\nman i stället har gratis utbildning och sjukvård. I\r\nafrikanska stater har envåldshärskare länge hävdat att\r\ndet är först när människor får en tillräckligt hög lev-\r\nnadsstandard som man kan ge demokrati och mänsk-\r\nliga rättigheter. Det synsättet får aldrig accepteras, för\r\ndet finns bara ett styrelsesätt som är värdigt fria med-\r\nborgare och det heter demokrati.\r\nDet är viktigt att komma ihåg att människorna i\r\ntredje världen inte vill ha smulorna från vårt bord,\r\nutan de vill ha hela menyn av rättigheter - varken mer\r\neller mindre.\r\nDet handlar också om att vi behöver en tydlig fe-\r\nministisk agenda i utrikespolitiken. Kvinnor är andra\r\nklassens medborgare i alla länder på hela jorden.\r\nTrots att vi kvinnor utgör mer än hälften av jordens\r\nbefolkning tjänar vi en bråkdel jämfört med männens\r\nlöner. Våra kroppar kommersialiseras och säljs på\r\nden öppna fria marknaden. Totalt i världen är bara\r\n14 % av parlamentarikerna kvinnor. Tio länder har\r\ninga höga kvinnliga politiker alls. I tre länder har\r\nkvinnorna inte ens rösträtt. I Afrika är 120 miljoner\r\nkvinnor könsstympade. I åldrarna 15-44 år dör fler\r\nkvinnor i världen av kvinnomisshandel än man dör av\r\nsvåra sjukdomar.\r\nDet handlar om att vi måste se till att för att en\r\nbättre värld ska vara möjlig är kvinnors frihet och\r\noberoende en grundförutsättning.\r\nDet handlar om att Sverige i en tid då konservati-\r\nva politiker - faktiskt USA:s George W Bush - be-\r\nstämmer att man moralistiskt ska dra in finansiellt\r\nstöd till abortkliniker i u-länder måste agera. I mor-\r\ngon kommer UNFPA:s exekutivdirektör Thoraya\r\nObaid till Sverige och besöker oss i utrikesutskottet.\r\nVi i Folkpartiet tycker att det är viktigt att öka stödet\r\njust till befolkningsfondens arbete för att stödja kvin-\r\nnors och flickors rätt till fri abort.\r\nDet handlar om att sätta kvinnor i centrum vad\r\ngäller utbildning och egenmakt.\r\nGenom dessa åtgärder och andra kan det bli rea-\r\nlistiskt att nå FN:s millenniemål att utrota hälften av\r\nden fattigdom och svält som i dag finns. Det är den\r\nallra viktigaste uppgiften i dag för oss som politiker.</pre><pre>Anf.  25  ANNELIE ENOCHSON (kd):\r\nHerr talman! Varje år säljs minst en miljon kvin-\r\nnor och barn runtom i världen som sexslavar, varav\r\nen halv miljon i Europa. Denna människohandel\r\nmedför att mellan 200 och 500 kvinnor och barn\r\nkommer till Sverige varje år. Det stora flertalet av\r\ndessa kvinnor hamnar utanför de rättsliga och sociala\r\nskyddsnäten. Den snabbt accelererande handeln med\r\nfattiga kvinnor och barn sker allt oftare från Östeuro-\r\npa till Västeuropas storstäder.\r\nEn kartläggning genomförd av Kvinnoforum visar\r\natt antalet prostituerade kvinnor från Baltikum och\r\nÖsteuropa har ökat markant i Norden. Brist på makt,\r\ninflytande och kunskap i samverkan med arbetslöshet\r\noch fattigdom gör kvinnorna särskilt utsatta. Sexhan-\r\ndeln är i dag mycket lönsam, en mer lukrativ marknad\r\nän både droger och vapen. Straffsatsen är dessutom\r\nlägre för handel med kvinnor. Kvinnor är alltså en\r\nlönsam handelsvara eftersom de kan byta ägare flera\r\ngånger om. Handeln med kvinnor och barn anses\r\nårligen omsätta 70 miljarder kronor.\r\nSedan den 1 juli 2002 innehåller brottsbalken ett\r\nnytt brott, människohandel för sexuella ändamål.\r\nBrottet inriktar sig på den gränsöverskridande handel\r\nmed människor som syftar till att dessa ska exploate-\r\nras i prostitution, genom sexualbrott eller på annat\r\nsätt utnyttjas för sexuella ändamål, till exempel i\r\npornografiska sammanhang.\r\nDe offer som utsätts för kvinnohandel måste ges\r\nlaglig rätt att stanna kvar i landet för att vittna mot\r\nsina förövare. Våld eller hot om våld mot offrens\r\nfamiljer som syftar till att skrämma kvinnorna till\r\ntystnad måste förhindras. Det är därför uppmuntrande\r\natt Sverige under våren i en proposition kommer att\r\nfölja upp Europaparlamentets och kommissionens\r\nförslag som syftar till att - jag citerar - \"bevilja up-\r\npehållstillstånd till offer för människohandel som\r\nsamarbetar i rättsliga förfaranden mot personer som\r\nexploaterar och utnyttjar andra människor\". Vi krist-\r\ndemokrater ser med stor förväntan fram mot denna\r\nproposition.\r\nDet är viktigt att poängtera att kvinnohandel och\r\nprostitution är intimt sammanlänkade. Saknas en\r\nmarknad för prostitution sker heller ingen kvinnohan-\r\ndel. Sverige måste aktivt arbeta internationellt för en\r\nlagstiftning som kriminaliserar brottsutövningen\r\nkring prostitution. En samordning inom EU avseende\r\nbland annat handläggning av misstänkta kvinnohan-\r\ndelsbrott skulle öka möjligheterna att komma åt dem\r\nsom ägnar sig åt kvinnohandel.\r\nI Europa ser vi tyvärr alltfler tendenser till en\r\nökad legalisering av prostitution. I Holland upphäv-\r\ndes år 2000 det sedan 1912 gällande bordellförbudet.\r\nArbetsrättslig lagstiftning som gäller för allmän af-\r\nfärsverksamhet gäller nu också för bordellverksam-\r\nhet. I Tyskland har prostitution legaliserats och lik-\r\nställts med vanlig affärsverksamhet. Också i Spanien,\r\ni Ryssland och nu senast i Finland förs livliga legali-\r\nseringsdebatter. Kristdemokraterna arbetar starkt\r\nemot en legalisering av prostitution och anser att\r\nlegaliseringen skapar ett kvinnofientligt samhälle som\r\nerkänner den manliga makt och kontroll som tar sig i\r\nuttryck i köp och utnyttjande av en kvinna.\r\nProstitution förekommer på grund av att det finns\r\nen efterfrågan på kvinnor och flickor. Om män inte\r\nsåg som sin påtagna rättighet att kunna köpa och\r\nsexuellt utnyttja kvinnor och flickor skulle det heller\r\ninte finnas någon marknad för prostitution och sex-\r\nhandel. Hallickar utnyttjar kvinnors sociala, ekono-\r\nmiska, politiska och rättsliga underordning. Ogynn-\r\nsamma uppväxtförhållanden, hemlöshet, missbruk\r\noch brist på utbildning nämns ofta av dem som arbe-\r\ntar med kvinnor som utsatts, eller som själva utsatts,\r\nsom orsaker till inträdet i prostitution. Undersökning-\r\nar visar också att en övervägande majoritet av de\r\nprostituerade kvinnorna har varit utsatta för sexuella\r\növergrepp som barn.\r\nBland de prostituerande kvinnorna är självmord\r\noch självmordsförsök mycket vanliga, och risken att\r\nbli mördad är mångdubbelt större än för kvinnor i\r\nallmänhet.\r\nKristdemokraterna vill därför att man inom utri-\r\nkespolitiken ska arbeta för följande när det gäller\r\nmänniskohandeln\r\n1.      att sambandet mellan kvinnohandel och prostitu-\r\ntion uppmärksammas\r\n2.      att Sverige aktivt motarbetar all människohandel i\r\nsina utrikespolitiska kontakter med alla länder bå-\r\nde inom och utom EU\r\n3.      att offer för kvinnohandel ska ha laglig rätt att\r\nstanna i landet för att kunna vittna mot sina för-\r\növare\r\n4.      att ingen sänds tillbaka till sitt hemland utan upp-\r\nföljning, hjälp och stöd\r\n5.      att straffen för kvinnohandelsbrott skärps\r\n6.      att stödja EU-samverkan gällande handläggning\r\netcetera av misstänkta kvinnohandelsbrott.\r\nDessa åtgärder skulle vara en början till att stävja\r\nvår tids slaveri, sexmänniskohandeln.</pre><pre>Anf.  26  ULLA HOFFMANN (v):\r\nHerr talman! Mycket i debatten i dag har - med\r\nall rätt ska jag säga - handlat om ett eventuellt krig\r\nmot Irak. Låt mig understryka det som Lars Ohly har\r\nsagt tidigare: Krig eller våld är aldrig en lösning. Den\r\nuppfattningen delar vi med en stor opinion världen\r\növer. Den som tror att krig är lösningen uppmanas att\r\nbesöka de flyktingförläggningar som vi har i Sverige\r\noch prata med de asylsökande som flytt undan våld\r\noch krig i sina hemländer. Där finns barn som sett\r\nsina föräldrar dödas eller som sett sin mamma våldtas\r\nav soldater. Där finns svårt traumatiserade barn som\r\nalla bär spår av de krig de har genomgått. Ett krig\r\ndrabbar alltid civilbefolkningen.\r\nI dag ställs frågan till Vänsterpartiet: Varför vill ni\r\ninte ha krig? Är det inte märkligt att vi som inte vill\r\nha krig tvingas motivera varför vi inte tycker att våld\r\noch krig är lösningen i stället för tvärtom?\r\nHerr talman! I debatten som Irak och ett eventu-\r\nellt krig har alltför lite sagts om konsekvenserna för\r\nden kurdiska befolkningen i norra Irak, det vill säga\r\nirakiska Kurdistan. Sedan gulfkriget har det blivit\r\ntydligt att den kurdiska befolkningen behandlas som\r\nen spelpjäs i motsättningarna mellan de olika staterna\r\ni området. Resultatet har varit ständigt återkommande\r\nangrepp från och oheliga allianser med grannarna\r\nsamt splittring mellan kurderna själva.\r\nBefolkningen i irakiska Kurdistan har nu gått\r\nsamman och enats för att man ska kunna uppnå det\r\nsom man så hett åstundar, nämligen en demokrati\r\nmed fria val. De olika kurdiska organisationerna,\r\nKDP, PUK och det kurdiska kommunistpartiet, har\r\nsedan flera år varit eniga om ett gemensamt krav på\r\nregionalt självstyre i de kurdiska områdena. Man vill\r\nstanna kvar inom den irakiska statens ram i federation\r\nmed övriga Irak.\r\nDet parlament som tidigare inte kunnat fungera på\r\ngrund av stridigheter har åter trätt i verksamhet och\r\nbörjat fungera. Den regionala regeringen har inlett en\r\nspirande demokratisk utveckling och börjat göra upp\r\nmed traditionalistiska föreställningar och kvinnoför-\r\ntryck. De lagar som tidigare gett strafflindring för\r\nhedersrelaterade brott har avskaffats. Detta är en\r\nutveckling som Vänsterpartiet uppfattar som mycket\r\npositiv och som vi under en lång följd av år på olika\r\nsätt försökt att understödja.\r\nVänsterpartiet stöder alltså kurdernas krav på na-\r\ntionella och kulturella rättigheter. Vi stöder kravet på\r\natt irakiska Kurdistan, eller norra Irak, ska ingå i en\r\nfederation med övriga Irak, ett framtida demokratiskt\r\nIrak. Vi har även krävt att de flygförbudszoner som\r\nUSA införde och som gjort det regionala självstyret i\r\nnorra Irak möjligt ska få en ordentlig folkrättslig\r\nstatus, vilket de inte har i dag.\r\nSaddam Husseins regim har dock hela tiden ut-\r\ngjort ett hot. Kurderna har erfarenhet av vad Saddam\r\nkan göra gentemot kurderna. Man har fortfarande ett\r\nstarkt minne av Halabja, där 5 000 kurder gasades\r\nihjäl. Vi har också i minne att när FN ville anta en\r\nresolution som fördömde Saddam Hussein och ga-\r\nsattacken mot Halabja stoppade USA den i säkerhets-\r\nrådet.\r\nEn stor del av de kurdiska områdena i norra Irak\r\nligger utanför flygförbudszonen. Där bedriver Sad-\r\ndam Husseins regim en hänsynslös arabiseringspoli-\r\ntik. De som flyttar från övriga Irak till denna del av\r\nirakiska Kurdistan får generösa bidrag från regimen\r\nmedan kurderna i området diskrimineras och förföljs.\r\nResultatet har blivit en flyktingström från de kurdiska\r\nområdena utanför flygförbudszonen till den flyg-\r\nskyddade kurdiska regionalregeringens område. I de\r\nkurdstyrda områdena finns i dag följaktligen stora\r\noch tätbefolkade flyktingläger som Bardakaraman\r\noch Benislawa. Flera av dem ligger strax innanför\r\ngränsen till övriga Irak, och Saddams kanoner är\r\nriktade mot dem.\r\nDet är därför högst troligt att norra Irak kommer\r\natt bli ett av de områden som Saddam Hussein angri-\r\nper i den händelse USA - med eller utan säkerhetsrå-\r\ndets sanktion - angriper Bagdad eller någon annan\r\ndel av Irak. Befolkningen i irakiska Kurdistan riskerar\r\ndärmed att återigen bli gisslan i ett stormaktsspel. Låt\r\nmig påminna om att kurderna själva vill ha bort Sad-\r\ndam Hussein, men inte vill ha krig. Det finns en stor\r\nrisk för att Kurdistan blir den blodigaste krigsskåde-\r\nplatsen vid ett angrepp på Irak. Detta scenario är\r\ngiltigt och fullt tänkbart, därför att vi vet att de irakis-\r\nka trupper som hela tiden finns vid den gräns som\r\nflygförbudszonen utgör har försetts med gasmasker\r\noch annan skyddsutrustning. Befolkningen i irakiska\r\nKurdistan saknar sådan utrustning. Risken är därför\r\nuppenbar att befolkningen i irakiska Kurdistan åter-\r\nigen kommer att bli gisslan i ett stormaktsspel.\r\nFN, dess medlemsländer och säkerhetsråd har\r\nlänge känt till vad Saddam Husseins regim är i stånd\r\ntill. Kurderna vet dessutom vad USA kan vara i stånd\r\ntill. USA förhindrade, som jag sade tidigare, i sin\r\negenskap av medlem av säkerhetsrådet en FN-\r\nresolution som fördömde Irak för massakrerna i Ha-\r\nlabja. Orsaken till det amerikanska agerandet var att\r\nUSA då var Iraks bundsförvant i kriget mot Iran. Det\r\nsom styrt USA:s politik har knappast varit humanitet\r\noch försvar av mänskliga rättigheter utan egenintres-\r\nset. Denna hållning torde även i dag styra USA:s\r\npolitik när det gäller Irak.\r\nI denna situation borde Sverige se som sin uppgift\r\natt kräva att säkerhetsrådet när det gäller irakiska\r\nKurdistan etablerar ett skyddssystem eller åtminstone\r\nser till att gasmasker och annan skyddsutrustning\r\ndelas ut i kurdiska områden och att livsmedelsför-\r\nsörjningen säkras.\r\nHerr talman! Med en blick tillbaka på historien är\r\ndet lätt att se att kurderna blivit svikna många gånger.\r\nOch jag vill framhålla att när det gäller vårt stöd till\r\nkurderna i norra Irak, irakiska Kurdistan, står vi fast.\r\nStormakter har dock en benägenhet att hålla fast vid\r\nstarka bundsförvanter och svika de små. De små\r\ntycker man kan användas och förbrukas.\r\nDet finns alltså all anledning för Sverige att stödja\r\nkravet på regional självständighet för ett demokratiskt\r\nnorra Irak, och det av flera skäl:\r\n· För de nationella och kulturella rättigheternas\r\nskull,\r\n· För hoppet om ett framtida demokratiskt Irak,\r\n· För jämställdhetens skull och\r\n· För demokratins och frihetens skull.\r\nIrakiska Kurdistan är inte en lekboll i starkare\r\nmakters händer. Den autonoma zonen i norra Irak är\r\nen del av Irak som kämpar för att genomföra demo-\r\nkrati och mänskliga rättigheter och som tillsammans\r\nmed den irakiska oppositionen vill ha en federation\r\ninom Iraks gränser.</pre><pre>Anf.  27  VIVIANN GERDIN (c):\r\nHerr talman! Irakkonflikten vill också jag ta upp\r\nhär.\r\nMånga människor känner stor oro för den upp-\r\ntrappade konflikten mellan Irak och USA, och rädslan\r\när verkligen befogad. Det finns inga vinnare efter ett\r\nkrig. Alla blir förlorare, men värst drabbas barnen\r\nsom tvingas uppleva krigets fasor utan att förstå var-\r\nför detta händer. Det internationella samfundet måste\r\nnu reagera och agera, men vi måste göra det gemen-\r\nsamt. De goda krafterna måste segra. Ett militärt\r\nangrepp är absolut sista utvägen och kan endast ske\r\npå uppdrag av FN:s säkerhetsråd.\r\nDet är en styrka om FN:s medlemsstater kan enas\r\nför att söka uppnå en fredlig lösning på Irakkonflik-\r\nten. Ett krig mellan Irak och USA löser inga problem.\r\nMen fortsatt förtryck och isolering av civilbefolk-\r\nningen i Irak löser heller inte den irakiska civilbe-\r\nfolkningens problem. Iraks utrotning av oliktänkande,\r\nförtrycket av kvinnorna, Saddamregimens agerande,\r\nsom sprider död och förintelse inom sitt eget land\r\nmen även hotar omvärlden, utgör en stor fara.\r\nI debatten om den pågående konflikten mellan\r\nfrämst USA och Irak saknar jag många gånger starka\r\nkritiska inlägg mot Iraks diktator och det hot som han\r\nverkligen utgör mot omvärlden. Den ensidiga kritiken\r\nger fel signaler till allmänheten. Vi får aldrig förtiga\r\noch acceptera tyranner som går över gränserna. Det\r\nfinns hot och risker som inte handlar om väpnade\r\nangrepp i traditionell mening men som utgör stor fara\r\nför överlevnadsmöjligheten, och det utgör Iraks ke-\r\nmiska vapen.\r\nAtt slå vakt om FN:s roll vid kris och krigshot är\r\nnu angelägnare än någonsin. I den fortsatta kampen\r\nför fred i världen och för att lösa de stora globala\r\növerlevnadsproblemen måste kvinnorna ges större\r\ninflytande inom FN. Vi kvinnor har ambitioner att\r\nsöka fredliga lösningar, och vi är tålmodiga. Därför\r\nvill jag föreslå att mer tid ges för vapeninspektörerna,\r\noch det kanske också behövs fler vapeninspektörer\r\nför att fortsätta arbetet. Här har FN:s säkerhetsråd en\r\nnyckelroll i avväpningen. Det är FN:s uppgift att\r\nagera för ett liv utan rädsla, terror och kemisk krigfö-\r\nring som drabbar oskyldiga människor.\r\nDet är väsentligt att lyfta fram kvinnornas delta-\r\ngande i de kommande fredsförhandlingarna inför ett\r\nbeslut om FN:s insatser. De perspektiv och erfaren-\r\nheter som kvinnor har måste också tas till vara på ett\r\nbättre sätt. Världen måste få upp ögonen för kvinnors\r\nkunskap. Och exploatering av kvinnor som objekt\r\nmåste upphöra.\r\nFN:s resolution 1325/2000, som antagits av FN:s\r\nsäkerhetsråd i oktober 2000, pekar just på vikten av\r\nkvinnors fulla engagemang för försvar och bevarande\r\nav fred och säkerhet.\r\nDet civila samhället bärs under väpnade konflikter\r\nvanligen av kvinnor, samtidigt som kvinnorna är de\r\nförsta i det civila samhället som erfar de omedelbara\r\nkonsekvenserna av krig. Vi i Centerpartiet föresprå-\r\nkar att kvinnor i ökad utsträckning aktivt deltar i FN:s\r\ninsatser.\r\nFattigdomen har kommit att feminiseras i världen.\r\nDet är kvinnor och barn som drabbas mest av fattig-\r\ndom. Det är därför viktigt att biståndet i högre grad\r\ninriktas på stöd till kvinnor. Kvinnor producerar mer\r\nän hälften av all mat i utvecklingsländerna, upp till\r\n80 % i Afrika och 60 % i Asien. Däremot äger kvin-\r\nnorna bara 2 % av jorden och erhåller endast 1 % av\r\nalla jordbrukskrediter.\r\nFattigdomen ska halveras till år 2015. Det målet\r\nhar världens ledare satt upp. Men för att bekämpa\r\nfattigdomen och för att den ska kunna halveras måste\r\nalltså biståndet till de fattiga länderna omfördelas till\r\nkvinnornas fördel, de som till största delen står för\r\nförsörjning och livsmedelsproduktion. I dag går ut-\r\nvecklingen av fattigdomsbekämpningen åt fel håll -\r\ndetta på grund av krig, naturkatastrofer, terrorism\r\nmed mera.\r\nJag vill också ta upp arbetet i kampen för de\r\nmänskliga rättigheterna. Jag anser att det är Sveriges\r\nskyldighet att agera kraftfullt mot de folkmord som i\r\ndag sker i Tjetjenien, men också att ta ställning för\r\noffren - de människor som tvingas på flykt från\r\nTjetjenien, de människor som är statslösa och som\r\ntvingas fly från land till land inom Europa.\r\nPå s. 3 i den utrikespolitiska deklarationen står det\r\natt den förföljda människans säkerhet är asylrätten\r\noch att vår migrations- och flyktingpolitik präglas av\r\njust humanitet och säkerhet. Men gör den verkligen\r\ndet? Jag har tagit del av andra erfarenheter.\r\nJag anser det inte vara humant när Utlännings-\r\nnämnden här i Sverige kan fatta beslut om att utvisa\r\nen tjetjensk familj som är statslös, som har varit på\r\nflykt i åtta år, och inget europeiskt land vill ha dem.\r\nDessutom har familjen en flicka som är allvarligt sjuk\r\n- hon ligger medvetslös sedan sju månader tillbaka -\r\noch ingen vill behålla henne, utan Utlänningsnämn-\r\ndens beslut är att flickan ska utvisas. Jag tycker inte\r\natt Sverige har en human flyktingpolitik och en hu-\r\nman inställning vid asylansökningar när vi är villiga\r\natt här i vårt land utvisa en familj med en medvetslös\r\nflicka.\r\nFattiga länder med odemokratiska regeringar ut-\r\ngör de största hoten mot fred i världen. Fattigdom\r\nföder missnöje. Missnöje leder till uppror och stridig-\r\nheter. Exempel finns i Afghanistan och nu i Irak. Min\r\nförhoppning står nu till FN och dess förmåga att kun-\r\nna ena och lösa konflikter och att vi ska kunna göra\r\ndet på en fredlig väg. Endast som sista utväg får det\r\nske ett militärt angrepp.</pre><pre>Anf.  28  CARINA HÄGG (s):\r\nHerr talman! I dagens utrikespolitiska debatt har\r\nden allvarliga situationen och utvecklingen i Irak som\r\nförväntat kommit att stå i fokus. Jag ska inte upprepa\r\nutrikesministerns anförande eller andra väl övervägda\r\ninlägg här i kammaren under dagen. Jag vet att jag\r\nockså har partikamrater som efter mig kommer att\r\nutveckla vår syn på situationen.\r\nHerr talman! Jag kan bara konstatera att det för\r\nnärvarande finns uppslutning bakom den svenska\r\nlinjen. Samtidigt kan vi följa hur det europeiska och\r\ndet internationella samfundet mer kan liknas vid ett\r\ntillstånd av \"hela havet stormar\". Det är djupt allvar-\r\nligt för möjligheten att kunna lösa den pågående kon-\r\nflikten men också för möjligheten att kunna bemöta\r\noch hantera många andra utrikespolitiska gemen-\r\nsamma frågeställningar.\r\nJag vill vidare peka på den kritik som Hans Blix\r\nutsatts för inte minst i svenska medier. Pinsamt nog\r\nleds de attackerna av ett före detta statsråd och en\r\nledamot av denna kammare. Det är ett agerande som\r\nmåste betraktas som nära nog landsförräderi. Vape-\r\nninspektörerna gör ett viktigt arbete och har rätt att\r\nveta att de har vårt fulla stöd. Därför känns det bra att\r\ndet är så många som uttalat stöd för vapeninspektö-\r\nrerna från talarstolen här i dag. Jag vill understryka\r\natt det också är min mening att de ska få den tid och\r\ndet stöd de behöver för att fullgöra sitt arbete.\r\nHerr talman! I den utrikespolitiska deklarationen\r\nfinns rubriken Vår säkerhet förutsätter utveckling i\r\nAfrika. Det är oerhört positivt att Afrika finns med i\r\nutrikespolitiska deklarationen och att även Afrikas\r\nolika problem har kommit till uttryck från denna\r\ntalarstol. I dessa båda textstycken pekar man på\r\nframgångar. Själv skulle jag vilja lägga till valet i\r\nKenya nyligen. Men man pekar även på uppblossande\r\nkonflikter, varav några nämns.\r\nJag vill särskilt peka på att vi inte kan gå förbi si-\r\ntuationen i Zimbabwe. Vid en cricketmatch i mån-\r\ndags under cricket-VM bar två av landets ledande\r\nspelare Henry Olonga och Andy Flower svarta arm-\r\nbindlar över den rödgröna landslagsdressen. Vi vill\r\nvisa vår sorg över demokratins död i Zimbabwe, sade\r\nde. I tysthet vädjade de till ansvariga att stoppa\r\nkränkningarna av de mänskliga rättigheterna. Vi\r\nhoppas att vår handling kan hjälpa till att återupprätta\r\nklokhet och värdighet i vårt land, sade de i ett utta-\r\nlande. Politik och idrott hör ihop. Än en gång har vi\r\nfått det visat för oss.\r\nHerr talman! Samtidigt nås vi av uppgifterna att\r\nEU låter Zimbabwes president Mugabe resa in i\r\nFrankrike, in till EU. Min oro över de signaler detta\r\nolyckliga beslut sänder till zimbabwierna och andra\r\nsom kämpar för demokrati både i Zimbabwe och\r\nockså utanför gav jag uttryck för här i kammaren i\r\ntorsdags. Jag nöjer mig därför att i den delen under-\r\nstryka att det planerade toppmötet mellan EU och\r\nAfrika bör skjutas på framtiden om ett genomförande\r\nav det viktiga mötet skulle innebära att Mugabe fick\r\nännu ett visum till EU. Det är inte värt det priset att\r\nha även viktiga möten. Låt inte Mugabe ha möjlighet\r\natt få ännu ett visum till Europa. Skjut mötet på\r\nframtiden.\r\nSverige har hört till de länder som varit tydligast i\r\nsin hållning till regimen i Zimbabwe under senare år.\r\nMen jag kan inte acceptera att regeringen fortsätter att\r\nstödja parlamentet och därigenom också dess talman.\r\nJag har hört zimbabwiska parlamentariker tala om sin\r\nrädsla för att verka politiskt i landet, verka för demo-\r\nkrati, besöka sina valkretsar och jobba på ett sätt som\r\nför oss är väldigt självklart. De säger: Vi är rädda.\r\nMen vi är allra räddast för vår egen talman i det egna\r\nparlamentet.\r\nJag tror att flera ledamöter än jag säger nej till\r\ndetta stöd liksom det som går via organisationen som\r\ntill exempel AWEPA. Det är bra naivt att hoppas på\r\natt till exempel en databas kan kompensera att många\r\nparlamentariker förhindras av samma majoritet, Za-\r\nnu-PF, att resa till sina valkretsar. Vilka är de hung-\r\nrande i byarna som är tillgång till Internet? Vilka kan\r\nkänna sig hoppfullare av att få fram riksdagstrycken\r\npå skärmen? Man måste ställa förtrycket som finns i\r\nZimbabwe mot den möjlighet och det positiva som\r\neventuellt skulle komma ut av att kunna läsa de\r\ntryckta handlingarna och handlingarna på dataskär-\r\nmen. Min mening är att det inte är värt priset. Bryt\r\ngenast detta samarbete och redovisa en gång för alla\r\nom det finns mer samarbete mellan Sverige och Zim-\r\nbabwe än vad jag har grävt fram.\r\nUnder kampen mot kolonialmakterna och under\r\ndet kalla kriget förekom att mänskliga rättigheter och\r\ndemokratiutveckling fick stå tillbaka för frihetskam-\r\npen och olika intressesfärer. Det var den tidens vill-\r\nkor man arbetade under. Man blundande. Såvitt jag\r\nförstår tonade man också ned det i en del av ambas-\r\nsadernas rapporter hem till Sverige. Till exempel\r\ntonades massakern i Matabeleland ned. Övergrepp\r\noch våldtäkter förekom. Det är sådant som en del av\r\ndem som i dag är ansvariga för politiken i Zimbabwe\r\ndå var en del av och direkt ansvariga för.\r\nDetta förfarande är också en delförklaring till da-\r\ngens situation. Vi blundade då och sade inte ifrån mot\r\ndem som fick möjlighet att växa sig starka politiskt.\r\nÄnnu lever på något sätt denna undfallenhet kvar i\r\nvästvärldens utrikespolitik och inom biståndet. Gamla\r\nkoloniala samband och motsättningar finns kvar och\r\nspelar fortfarande en roll. Det ska vi vara medvetna\r\nom. Det faktumet understryker bara att vi måste stå\r\nför en rakare linje. Biståndet till parlamentet utgör en\r\novälkommen krök på den svenska raka linjen.\r\nEU släpper in president Mugabe samtidigt som in-\r\nformation om ökat inslag av tortyr och grov misshan-\r\ndel under polisförhör och i häkten förekommer. Man\r\nser hur en våg av arresteringar och trakasserier av\r\noppositionella politiker sköljer över landet. Det drop-\r\npar in information av det slaget. Tre ledande opposi-\r\ntionspolitiker från MDC, Tendai Biti, Paul Madzore\r\noch Gabril Chaibva greps häromdagen. Det gör EU:s\r\nbeslut djupt olyckligt samt får dess linje att mer likna\r\nberg- och dalbana än en fast politik. Till min oro\r\nbidrar att ansvariga för EU:s bistånd har en klart\r\nuttalad undfallande attityd mot Mugabe och hans\r\nregim. Inte en biståndskrona borde enligt min mening\r\ngå till att förstärka Mugabes regim.\r\nDet kan inte vara så att rätt partibok ska ge matbi-\r\nstånd, att mat får användas som politiskt vapen, att\r\nmedier kan stängas och reportrar slängs ut och insy-\r\nnen i landet begränsas. Samtidigt behöver Zimbabwes\r\nfolk humanitärt bistånd och sådant som vi vet kan\r\nutveckla. Olika NGO:ers demokratibistånd måste\r\nnaturligtvis kunna få fortgå.\r\nJag är också oroad över de reaktioner jag har mött\r\nfrån parlamentariker i grannländer och länder i regio-\r\nnen. Jag känner att Mugabe får ett allt större stöd i\r\nmånga av de politiska kretsarna. Det bådar inte gott\r\nför framtiden. Här måste vi hitta ett sätt att bygga\r\nbroar mellan vår syn på demokratiutveckling och\r\nmänskliga rättigheter och det jag med oroliga ögon\r\nser växa fram i flera av dessa länder som är grannar\r\ntill Zimbabwe.\r\nHerr talman! När finansminister Herbert Murerwa\r\ni november presenterade 2003 års budget var det en\r\ndyster information. Men han talade även om behovet\r\natt återigen länka Zimbabwes ekonomi till den glo-\r\nbala ekonomin. Det var viktigt för landet att få sig-\r\nnalen att man kan tänka sig att vara en del av NE-\r\nPAD-processen för att åstadkomma detta. Det var en\r\npositiv signal.\r\nSamtidigt informerade finansministern om beho-\r\nvet av att återkapitalisera försvaret för att förbättra\r\ndess kapacitet att försvara landet. Men inget svar gavs\r\npå frågan: Mot vem ska man försvara sig? Det hot\r\nZimbabwe borde kraftsamla att försvara sig mot är\r\naids.</pre><pre>Anf.  29  ANA MARIA NARTI (fp):\r\nFru talman! Låt oss gå tillbaka till Irak och Sad-\r\ndam. Jag tror att jag är en av de mycket få ledamöter\r\nhär som har en direkt erfarenhet av terror. Egentligen\r\nhar halva mitt liv, det icke svenska livet, varit ett liv\r\nunder terror. Därför tycker jag att vittnesmål från\r\nterrorlivet är viktiga i dag.\r\nJag kommer aldrig att glömma den 15 november\r\n1989. Vi, en grupp rumäner, ville demonstrera fram-\r\nför den rumänska ambassaden och påminna om ett\r\nuppror som hade ägt rum i en rumänsk industristad\r\noch som hade blivit kvävt på ett blodigt sätt. Men det\r\nvar väldigt svårt att få svenska journalister att komma\r\noch lyssna. Det stod inte på dagordningen. Jag minns\r\natt jag grät i telefonen när jag talade med min dåva-\r\nrande chefredaktör på ledarsidan på Dagens Nyheter,\r\noch då fick jag äntligen löfte om att en reporter skulle\r\nkomma och lyssna på oss. Detta hände en månad\r\ninnan diktaturen i Rumänien föll. Då plötsligt blev\r\nRumänien den viktigaste aktören på världsarenan,\r\nmen en månad innan dess existerade vi knappt.\r\nVad jag vill säga är att det inte finns någonting så\r\nplågsamt, någonting så smärtsamt som att leva under\r\nterror och samtidigt ha en känsla av att världen har\r\nglömt bort detta, att man inte längre existerar för\r\nvärlden, att världen har accepterat terrorn. Det är vad\r\nsom under en alldeles för lång tid har hänt med Sad-\r\ndam Husseins regim i Irak.\r\nEn långvarig diktatur blir som en kronisk sjuk-\r\ndom. Man lever med den dag och natt. Man vaknar\r\nmed den, och man går och lägger sig med den. Den är\r\nalltid närvarande i vars och ens vardag, i det inre livet\r\ni familjen och i det yttre livet ute på gatorna, på ar-\r\nbetsplatser och på marknaden.\r\nVarför ska vi nu tänka på det? Jo, därför att vi\r\nmåste komma ihåg en mycket enkel sanning. Hårda\r\nterrorregimer kan inte demokratiseras av sig själva.\r\nEn hård terrorregim bygger på två mycket starka\r\nelement. Det är fruktan och det direkta förtrycket mot\r\ndet egna folket, och det är också desinformation och\r\ndubbelspel.\r\nHär ska jag plocka fram ett annat av mina minnen.\r\nSamtidigt som vi, de unga som levde i ett kommunis-\r\ntiskt land, hela tiden manades att arbeta för fred,\r\nsamtidigt som vi minst en gång i veckan matades med\r\notroliga tal och slagord om försvar för freden, träna-\r\ndes vi för militära handlingar. Vi skulle lära oss att\r\nskjuta och agera som soldater, också kvinnorna, där-\r\nför att vi var soldater i världsrevolutionen. Det står\r\nklart och tydligt för mig att hela demagogin om fre-\r\nden bara var ett sätt att lura de naiva idealisterna i\r\nvästvärlden. Vad de naiva idealisterna i västvärlden\r\ninte begrep var att de hjälpte de kommunistiska dik-\r\ntaturerna när de gick ut på gatan och demonstrerade\r\nför fred. Det borde vi komma ihåg i dag.\r\nHårda terrorregimer kan inte demokratiseras in-\r\nifrån. Vänsterpartiet i Sverige kan önska sig hur\r\nmycket som helst att det irakiska motståndet ska göra\r\nslut på den hårda regimen, men detta kan inte ske.\r\nVäldigt många uppror inom Irak har redan kvävts i\r\nblod. Väldigt många människor har offrats för att\r\nSaddam ska behålla sin makt.\r\nVi måste komma ihåg alla dessa saker i dag när vi\r\ntänker på den mycket allvarliga situation som vi be-\r\nfinner oss i. Trycket på Irak är absolut nödvändigt.\r\nDet är det bästa vapen vi har i försvaret av det irakis-\r\nka folket. Sådana diktaturer som Saddams diktatur\r\nger inte efter för övertalningskampanjer eller för\r\nutifrån programmerade demokratiseringsprocesser\r\nsom inte kan äga rum inom landet.\r\nVi lever i en historisk tid. Vi lever i en tid där de-\r\nmokrati och terror konfronteras direkt. Det är vad\r\nsom händer i dag.\r\nInnan jag avslutar vill jag påminna om en rad\r\nhändelser som hela tiden låg i bakgrunden till den\r\npermanenta katastrof vi levde i under kommunistiskt\r\nförtryck. Det var faktiskt de våldsamma handlingar\r\nsom hade ägt rum mot slutet av 1800-talet och i bör-\r\njan av 1900-talet i Ryssland. Det kallades på den\r\ntiden för anarkistiska angrepp på tsarregimen. Och\r\ndet var faktiskt dessa dåd, som vi i dag skulle betrakta\r\nsom rena terroristdåd, som öppnade vägen för kata-\r\nstrofen, för hela samhällets sammanbrott och för\r\nbolsjevikernas statskupp som ledde till en fruktans-\r\nvärt lång tid av lidande för väldigt många miljoner i\r\nväldigt många delar av världen.\r\nVi måste försöka att mobilisera all kraft vi har i\r\nkampen mot terrorismen. Det var liknande företeel-\r\nser, men med mycket svagare vapen på den tiden,\r\nsom ledde till Östeuropas tragedi under 1900-talet.\r\nOm vi inte arbetar i mycket stark samordning, i enig-\r\nhet och på ett fredligt sätt mot terrorn i dag kommer\r\nvi helt enkelt att lämna demokratin utan försvar.</pre><pre>Anf.  30  STEN TOLGFORS (m):\r\nFru talman! Dagens debatt fokuseras ju med nöd-\r\nvändighet på situationen i Irak, men jag vill ändå\r\nägna min talartid åt att fästa uppmärksamheten på tre\r\nandra områden i världen  där jag vill varna för poten-\r\ntiellt väl så stora problem som de i Irak.\r\nDet gäller först Kashmirområdet. Om och kring\r\nden regionen har redan flera krig utkämpats, inte\r\nbara, som ofta nämns, mellan Pakistan och Indien\r\nutan även mellan Kina och Indien, då Kina för 40 år\r\nsedan gick in i delar av området. Inte mindre än tre\r\nkärnvapenmakters intressen löper samman i Kashmir.\r\nFundamentalism finns inte bara i Afghanistan,\r\nPakistan och delar av Indien utan också i Kina, som\r\nvisat hårdhet mot grupper med sådan inriktning. Fun-\r\ndamentalisterna rör sig över gränserna mellan kon-\r\nfliktområdena, vilket är starkt destabiliserande. Det är\r\nmycket svårt att upprätthålla gränserna mellan länder\r\noch regioner i denna del av världen.\r\nTidigare har Pakistan traditionellt samarbetat med\r\nUSA och Indien med Sovjet. Numera ser världen\r\nannorlunda ut, och det finns oro för en ny strategisk\r\nuppdelning med Kashmir som ett nav omkring vilket\r\nkonflikten kretsar. Så sent som häromdagen utvisade\r\nPakistan och Indien ett antal av varandras diplomater,\r\noch vi har kunnat se att det förekommit artilleriduel-\r\nler över gränsen. Vi kan konstatera att ett nytt full-\r\nskalekrig lätt kan få förödande konsekvenser. Jag vill\r\npåstå att inget land i regionen lär bli opåverkat, sär-\r\nskilt inte om kärnvapen kommer till användning, och\r\nspridningsrisken är uppenbar.\r\nDet andra område som jag vill uppmärksamma är\r\nKorea. Det har formellt inte slutits fred mellan Nord-\r\noch Sydkorea efter Koreakriget, och vi har även där\r\ngenom åren sett återkommande och upprepade strider\r\nmed dödsoffer som följd.\r\nNordkorea är ett av världens fattigaste länder och\r\nsamtidigt en av de allra hårdaste diktaturerna, som i\r\nsnart sagt alla avseenden kränker mänskliga fri- och\r\nrättigheter. Miljoner nordkoreaner har drabbats av\r\nsvält samtidigt som ledningen satsat oreserverat på\r\nmilitären. Nordkorea har en miljonarmé och enligt\r\nuppgift 10 000 artilleripjäser som kan nå mål så långt\r\nsom inne i Seoul, Sydkoreas huvudstad.\r\nNordkorea har återupptagit sitt nukleära program,\r\nsagt upp icke-spridningsavtalet och återstartat kärn-\r\nkraftverk som bedöms ha väldigt liten förmåga att\r\nbidra till elförsörjningen men som däremot kan ge\r\nklyvbart material för kärnvapen. Landet bedöms ha ca\r\n8 000 bränslestavar, som kan ge fem till sex kärn-\r\nladdningar. Nordkorea påstås i mars månad i  år kun-\r\nna ha nytt plutonium för kärnvapenframställning.\r\nAnläggningen sägs \"i nuläget\" ha fredliga syften,\r\nmen misstanken finns att Nordkorea redan har ensta-\r\nka kärnvapen sedan tidigare kärnprogram.\r\nNordkorea har kastat ut de internationella in-\r\nspektörerna i samband med kärnprogrammets åter-\r\nupptagande. Nordkorea vill inte att den rådande kri-\r\nsen ska bli en fråga för FN:s säkerhetsråd. Man har\r\nförklarat att ekonomiska sanktioner skulle ses som en\r\nren krigsförklaring. Man verkar använda kärnvapen\r\nsom utpressning för att få fördelar av omvärlden och\r\nen dialog öga mot öga med USA, och Nordkoreas ton\r\när mycket aggressiv.\r\nSå nyligen som under de senaste dagarna har\r\nNordkorea hotat att anfalla USA i förebyggande syf-\r\nte. Man har talat om att skapa ett eldens hav i regio-\r\nnen samt om att hela den koreanska halvön kan\r\nkomma att läggas i aska på grund av USA:s agerande.\r\nVi vet också av erfarenhet att den nordkoreanska\r\nledningen agerar mycket irrationellt. 1998 skickade\r\nNordkorea en missil över Japan, vilket naturligtvis\r\nskapade stor oro i regionen och i världen i övrigt.\r\nLandet har tidigare även varit inblandat i internatio-\r\nnell terrorism, till exempel vid sprängning av civila\r\ntrafikflygplan.\r\nDet är mycket svårt att se att landets utveckling är\r\nhållbar. Nordkorea har försörjts av omvärlden i åratal,\r\nenligt uppgift närmare bestämt i sju år. Vi kan också\r\nse att det måste göras förberedelser för oerhörda hu-\r\nmanitära insatser den dag då förändringen kommer.\r\nJag tror inte att en diktatur av denna kaliber kan upp-\r\nrätthållas i längden samtidigt som landets hela eko-\r\nnomiska bas är förödd.\r\nDen tredje region som jag vill fästa uppmärksam-\r\nheten på är Taiwansundet. Folkrepubliken Kina har\r\nhundratals robotar utplacerade vid Taiwansundet,\r\nriktade mot Taiwan. Kina har nu, vilket sällan upp-\r\nmärksammas i västvärlden och i Sverige, tillsammans\r\nmed USA och Ryssland full nukleär förmåga och kan\r\navlossa robotar från marken, luften och havet, dess-\r\nutom från ubåtar.\r\nKina arbetar vidare som ett av få länder i världen\r\nofficiellt för att skaffa sig ny kapacitet vad gäller\r\nbåde multipla stridsspetsar och kärnvapenbärare. Med\r\nny långdistansförmåga som är under utveckling ut-\r\nsträcks Kinas kärnvapen till att bli ett globalt hot.\r\nMan uppger redan nu att man kan nå mål i USA.\r\nKina uppträder regelbundet mycket hotfullt mot\r\nTaiwan. Ytterst finns hotet om invasion, om Taiwan\r\nskulle förklara sig självständigt. Folkrepubliken Kina\r\nhar återkommande försökt påverka utgången av fria\r\nval i Taiwan. Samtidigt ser vi att det interna förtryck-\r\net av all opposition är mycket hårt i folkrepubliken,\r\nsärskilt nu i samband med maktöverlämnandet.\r\nI Japan och Sydkorea är människor rädda för\r\nNordkoreas oberäknelighet. Taiwan har anledning att\r\nfrukta Folkrepubliken Kinas rustningar. Varför sker\r\nde? Taiwans exempel visar ju att västerländsk demo-\r\nkrati och kinesisk kultur inte bara är fullt förenliga\r\nutan också en mycket lyckad kombination. Taiwans\r\noch Sydkoreas demokratisering är goda exempel för\r\nhela regionen, inte minst för Folkrepubliken Kina.\r\nOm 23 miljoner kineser kan åtnjuta det vi har -\r\ndemokrati, marknadsekonomi och mänskliga rättig-\r\nheter - och varför skulle inte alla kineser kunna göra\r\ndet? Om människor i Sydkorea kan leva fria och i\r\nvälstånd, varför ska inte alla koreaner kunna göra\r\ndet? Det är inte främst militärt som Taiwan och Syd-\r\nkorea ses som hotfulla av sina grannar. Varken\r\nTaiwan eller Sydkorea kan anklagas för offensiva\r\nambitioner. Det är i stället det goda exemplets makt\r\nsom regimerna fruktar. Därför har Kina försökt cen-\r\nsurera Internet, och därför är Nordkorea kanske värl-\r\ndens slutnaste land, med en informationsstyrning som\r\nliknar hjärntvätt, och därför är agitationen mot gran-\r\nnarna så hård.\r\nDet är i ljuset av de här konflikterna som man ska\r\nse behovet av ett missilförsvar. Jag talar då inte bara\r\nom de amerikanska planer som i Sverige beskrivs\r\nsom Star Wars utan om försvar mot alla olika typer\r\nav robotar som utgör det stora hotet i det här pers-\r\npektivet.\r\nNär Kina hotat Taiwan har USA tidigare kunnat\r\nplacera styrkor i Taiwansundet som en sköld för de-\r\nmokratin, men USA dimensionerar sin försvarsmakt\r\nför att klara två krig samtidigt, och det är tyvärr möj-\r\nligt att se scenarier där USA knyts upp av flera kon-\r\nflikter samtidigt och därmed tvingas ägna de asiatiska\r\ndemokratierna mindre intresse. Det är nog därför\r\ningen slump att Nordkorea agerar som det gör just nu\r\nnär USA måste vända blickarna åt annat håll.\r\nFru talman! Jag är övertygad om att frågan om\r\nkärnvapenrustningar i Asien kommer att dominera\r\nden säkerhetspolitiska agendan framöver, och jag\r\nskulle vilja se en mycket aktivare politik från den\r\nsvenska regeringen, både med och utan EU, för att i\r\ntid stoppa de kärnvapenrustningar som annars riskerar\r\natt bli ohanterliga i framtiden.</pre><pre>Anf.  31  KENT HÄRSTEDT (s):\r\nFru talman! Jag tänker börja i den andra änden av\r\nden tråd som Sten Tolgfors senast tog upp, nämligen\r\nKoreafrågan och Kina. Nu är kanske inte allting totalt\r\nnattsvart. Kina är världens folkrikaste nation, och det\r\nråder inget tvivel om att vi i likhet med Sten Tolgfors\r\nbetraktar Kina som en diktatur, men det är också ett\r\nland som är under utveckling. Vi kan nu se ett emb-\r\nryo till att det åtminstone på den lägsta av sex be-\r\nslutsnivåer i det kinesiska samhället inte minst med\r\nsvenskt stöd växer fram någonting som kan vara en\r\nbörjan till gräsrotsdemokrati.\r\nOm jag minns rätt genomfördes fram till år 2000\r\ntvå val på bynivå, den lägsta av de sex beslutsnivåer-\r\nna i det kinesiska samhället. Det talas ganska lite om\r\ndetta. Jag läste själv på sommaruniversitet i Kina för\r\nungefär tio år sedan. Vid den tiden gick det inte att\r\nkritisera regimen på gatan eller ens öppet människor\r\nemellan. I dag är situationen en helt annan. I dag kan\r\nman kritisera regimen, och man kan prata öppet om\r\nde här sakerna.\r\nVäl har jag sagt det så måste jag också säga att det\r\nsjälvklart fortfarande finns en oerhört stark repression\r\ni det kinesiska samhället. Fortfarande är det omöjligt\r\natt organisera sig i fria fackföreningar eller andra\r\nformer av sammanslutningar i det kinesiska samhäl-\r\nlet. All form av regimkritik i organiserad form slås\r\nned hårt och brutalt. Vi vet också att andra former av\r\nfrihetsyttringar och frihetsrörelser - vi kan titta på\r\nTibet och Taiwan-frågan - slås ned med kraft. Även\r\nfalungong-rörelsen känner vi väl till som en rörelse\r\nsom oerhört brutalt över hela Kina med kraft fått\r\nkänna av repressionen.\r\nAnledningen till att jag tar upp det här är att det är\r\nlätt att man målar Kina i svart eller vitt. Det finns\r\nstrimmor av hopp i det kinesiska samhället. Det finns\r\nockså, som jag känner det - jag har rest mycket och\r\ntillbringat mycket tid där genom åren - också pro-\r\ngressiva krafter som ändå kommer till uttryck i olika\r\nsammanhang.\r\nMen återigen: Kina är fortsatt en diktatur - det är\r\ningen demokrati - men det finns saker som rör sig i\r\ndet kinesiska samhället, och det tycker jag är viktigt\r\natt vi har med oss.\r\nDödsstraffet är en annan sak som vår utrikesmi-\r\nnister tog upp i deklarationen tidigare i dag. Det är\r\ngrymt och någonting som vi fortsätter kritisera från\r\nsvensk sida.\r\nVad gäller situationen på Koreahalvön är ju USA\r\ninblandat i inte bara en kris på den koreanska halvön,\r\nutan faktiskt två. Det är ju inte så att den sydkoreans-\r\nka regeringen är en tillskyndare av att man eskalerar\r\ntrycket på Nordkorea. Tvärtom är både den lämnande\r\nKim Dae Jung-regeringen och den nytillträdda rege-\r\nringen för att man fortsätter på solskenspolitikens\r\nlinje, nämligen att med kraft visa att man har kapaci-\r\ntet att slå tillbaks varje form av angrepp från nordko-\r\nreansk sida, men att man samtidigt vill engagera sig\r\npå olika håll: kulturellt, utbyten vad gäller handel och\r\nsport och på alla andra områden.\r\nJag själv är en stark tillskyndare av Kim Dae\r\nJungs solskenspolitik. Jag tror att det är den nödvän-\r\ndiga vägen fram. Jag tror att det har varit en olycklig\r\ntid av eskalering i trycket på Nordkorea som har gjort\r\natt det i dag har nått olyckliga nivåer. Hot har mötts\r\nmed mothot och har lett till nästan absurda uttalanden\r\nfrån den Nordkoreanska regimen som har sagt att det\r\när möjligt att den anfaller USA i preventivt syfte.\r\nEskaleringen av konflikten är, skulle jag vilja sä-\r\nga, fullständigt meningslös. Snarare borde vi vara\r\ntillskyndare av den sydkoreanska linjen i relationen\r\ntill Nordkorea. Jag vet att min regering för en dialog\r\nmed också den Sydkoreanska regeringen, och jag\r\nhoppas på att man med diplomati och fortsatt dialog\r\nska kunna nå fram. Då kanske det vore önskvärt att\r\ndet också kunde ske en direkt dialog mellan USA och\r\nNordkorea.\r\nFru talman! Vi lever i en osäker tid. Människor i\r\nallmänhet känner med rätta oro inför det som ska\r\nkomma. Ingen tycks känna sig riktigt trygg och säker.\r\nEfterskalven av händelserna den 11 september fort-\r\nsätter att sätta sina avtryck på världsarean. Få av oss\r\nkan riktigt förstå på vilket oerhört genomgripande sätt\r\ndetta fruktansvärda terrordåd har satt sina avtryck i\r\nden amerikanska politikens medvetande.\r\nVi känner intensivt hur världen är sammanflätad\r\nsom aldrig förr. Ett krig mot Irak kommer att synas\r\noch påtagligt märkas för oss alla, både i stort och i\r\nsmått. Flyktingströmmarna kommer att öka, sannolikt\r\nockså till vårt land, resandet kommer att minska,\r\nbensinpriset kommer att rusa i höjden, och för en tid\r\nkommer världen med oro för ökade terrordåd att\r\nförsätta sig i beredskap.\r\nDet är inte märkligt att det finns å ena sidan de\r\nsom betonar vikten av att vi fortsätter att med alla till\r\nbuds stående medel med kraft kämpa för att utrota\r\nden internationella terrorismen och å andra sidan de\r\nsom lägger betoningen på att det i huvudsak kommer\r\natt vara oskyldiga civila som kommer att komma till\r\nskada eller dö vid händelse av ett krigsutbrott. Många\r\när de som känner olust och motstånd inför ett krig\r\nsom tycks närma sig alltmer. Insikten om att det i\r\nhuvudsak kommer att skörda civila liv, många av\r\ndem barn, är bekymmersam, för att uttrycka sig milt.\r\nSamtidigt tycks många glömma det faktum att det\r\nfinns en person som har möjligheten att undvika att\r\ndessa krigsplaner sätts i verket, och det är Saddam\r\nHussein. Få av oss har väl några stora förhoppningar\r\nom att han kommer att fatta kloka beslut. Hans histo-\r\nria är blodbesudlad och maktfullkomlig. Han har inte\r\ntidigare visat att han nämnvärt bryr sig om att hans\r\npolitik skördar människooffer, tvärtom: Det har från\r\ntid till annan varit ett uttryck för den.\r\nMen i detta sammanhang har han ett val. Aldrig\r\ntidigare tycks väl ett vägskäl ha varit så tydligt ut-\r\nmärkt. Antingen väljer han att på alla sätt proaktivt\r\noch inte passivt välja samarbetsvägen och FN-linjen,\r\ndetta med stöd av länder som Sverige. I annat fall\r\nkommer en ny FN-resolution och/eller ett unilateralt\r\nanfall från USA med flera vara att vänta. Men låt oss\r\nhålla detta i minnet: Det är Saddam Hussein som\r\nväljer.\r\nOm Irak på alla sätt samarbetar med vapenin-\r\nspektörerna och FN så minskar krigsrisken, och\r\nvärldssamfundet får nödvändiga argument för att\r\ntillbakavisa dem som företräder en linje som talar för\r\nkrig.\r\nDet finns de som tror att ett krig är oundvikligt.\r\nJag tillhör inte dem. Men när som nu Saddam Hus-\r\nsein fortsätter att trixa och undvika att redovisa kor-\r\nrekta underlag så blir paradoxalt nog Saddam Hussein\r\nhökarnas bästa allierade.\r\nFru talman! En väpnad konflikt kommer självklart\r\natt få återverkningar på regionen i stort. Det finns\r\nmånga olika maktintressen som är intresserade av vad\r\nsom kommer att ske i Irak, och många har sina egna\r\nagendor.\r\nFör många av oss fortsätter Israel-Palestina-\r\nfrågan att vara ett smärtsamt, öppet blödande sår. När\r\nUSA i dag vänder sig för att få stöd i arabvärlden för\r\nsina väntade aktioner mot Irak möts man med frågan\r\nom när USA tänker ta itu med Israels ockupation av\r\nPalestina. USA:s trovärdighet i regionen är samman-\r\nflätad med att man också med kraft agerar i denna\r\nfråga. På sikt torde det inte finnas någon annan väg\r\nän att se till att den israeliska ockupationen får ett\r\nslut. Om man med samma beslutsamhet som man\r\nuppvisar i Irakfrågan tog itu med denna fråga vore\r\nsnart ockupationen ett tråkigt minne blott.</pre><pre>Anf.  32  STEN TOLGFORS (m) replik:\r\nFru talman! En sak konfunderar mig i Kent\r\nHärstedts resonemang, och det gäller synen på säker-\r\nhetsrådet och FN:s roll i konflikten på Koreanska\r\nhalvön.\r\nUSA behövs ju i Korea. Man har 37 000 man där\r\nsom ytterst garanterar demokratin. Härstedt avvisar\r\nökat tryck och tycker inte att det hör hemma i säker-\r\nhetsrådet. Därmed för han ju samma resonemang som\r\nNordkorea självt gör: Man vill inte ha upp frågan i\r\nFN. Samtidigt har säkerhetsrådet utpekat huvud-\r\nansvar för internationell fred och säkerhet.\r\nVi vet att Nordkorea brutit icke-\r\nspridningsfördraget och att man kastat ut de inspektö-\r\nrer som tidigare var där för att se till att man inte\r\nutvecklade laddningar. Vi vet att man har missiler\r\noch har ambitionen att utveckla kärnladdningar och\r\nkanske till och med har gjort det. Vi vet att detta är ett\r\nhot mot omvärlden som dessutom har uttryckts orda-\r\ngrant och uttryckligt.\r\nJag vill fråga Kent Härstedt: När, om icke i detta\r\nfall, är en fråga ett hot mot internationell fred och\r\nsäkerhet som därmed bör bli en fråga för FN?</pre><pre>Anf.  33  KENT HÄRSTEDT (s) replik:\r\nFru talman! Situationen på Koreahalvön är en frå-\r\nga för FN alltjämt. FN har haft ett engagemang på\r\nKoreahalvön hela tiden, och det vet Sten Tolgfors\r\nom.\r\nUSA har inte 37 000 utan 40 000 man i trupper i\r\nSydkorea just nu - det tror jag också att Tolgfors vet\r\n- eftersom man nu har höjt beredskapen i riktning\r\nmot Nordkorea. Man har också flyttat dit B52-plan.\r\nKoreafrågan diskuteras kontinuerligt i FN och\r\näven i IAEA, och Sverige har också uttalat, genom\r\nutrikesministerns deklaration i dag, att vi är en stark\r\ntillskyndare av att Nordkorea skyndar tillbaka in i\r\nIAEA.</pre><pre>Anf.  34  STEN TOLGFORS (m) replik:\r\nFru talman! Det var vackra ord men inget svar. I\r\nsitt huvudanförande avvisade Kent Härstedt att det\r\nhär skulle vara en fråga för säkerhetsrådet. Det var\r\ndet min fråga gällde. Det är alldeles rätt att USA\r\ntillför till exempel flygkapacitet as we speak eftersom\r\nsituationen är så allvarlig.\r\nJag upprepar alltså min fråga: Om inte detta anses\r\nvara en fråga som bedöms hota internationell fred och\r\nsäkerhet, vad kan då vara det, och när? Varför avvi-\r\nsade Härstedt att just säkerhetsrådet skulle få hand\r\nom frågan?\r\nUppenbart resonerar regeringen i Nordkorea på\r\nsamma sätt. Man gör på det viset för att man vill ha\r\nen direktdialog med USA. Det är därför viktigt för\r\noss att säga är att det inte är acceptabelt att agera på\r\ndet sättet, och att sådant beteende inte kan premieras.\r\nJag vill också passa på att fråga Kent Härstedt om\r\nhan har agerat för att Sverige ska ändra sin visumpo-\r\nlitik gentemot Taiwans demokratiska ledare. I dag tar\r\nSverige emot företrädare för Kommunist-Kina samti-\r\ndigt som man på grund av en inofficiell EU-praxis\r\nvägrar att låta Taiwans högsta demokratiska ledare\r\nbesöka bland annat Sverige. Det tycker jag är djupt\r\norättfärdigt. Har Kent Härstedt agerat i den frågan,\r\noch i så fall hur?</pre><pre>Anf.  35  KENT HÄRSTEDT (s) replik:\r\nFru talman! Nu hoppar vi snabbt mellan ämnena,\r\nfrån säkerhetsrådet till visumfrågor för ledare i\r\nTaiwan. Vad gäller om frågan ska upp i säkerhetsrå-\r\ndet delar jag den sydkoreanska regeringens bedöm-\r\nning att man borde lugna ned situationen snarare än\r\natt eskalera den. De närmast berörda parterna torde\r\nvara ledarna för Sydkorea, även om detta naturligtvis\r\när en fråga som kan riskera att bli en global konflikt.\r\nNär det gäller de taiwanesiska ledarnas visum har\r\nden frågan varit uppe och besvarats av min utrikes-\r\nminister då den var aktuell. Det var för ett halvår eller\r\nett år sedan. Vad jag förstod då tillbakavisade\r\nTaiwans egen regering att dess president skulle vara\r\npå väg. Som jag uppfattade det hela var det en kon-\r\nflikt som eskalerade med utgångspunkt från en miss-\r\nuppfattning av Lars Leijonborg.</pre><pre>Anf.  36  STEN LUNDSTRÖM (v):\r\nFru talman! Med all rätt, vilket många har sagt ti-\r\ndigare, har den här debatten framför allt handlat om\r\nkrisen i Irak, och jag ställer mig bakom det som Lars\r\nOhly tidigare i debatten uttryckte när det gäller Irak-\r\nkonflikten.\r\nJag hade önskat att också situationen i Palestina\r\nhade fått lite större utrymme så att vi också i den här\r\ndebatten hade kunnat tillbakavisa den israeliska ock-\r\nupationen och de brott mot folkrätten som Israel be-\r\ngår i Palestina.\r\nUtrikesdebatten har emellertid vissa fördelar.\r\nÄven konflikter som just nu inte står främst på dag-\r\nordningen, och de delar av världen som inte dagligen\r\nförekommer i tidningarna, lyfts här fram. Jag tänkte\r\nberöra en fråga som jag har berört ett antal gånger\r\ntidigare i utrikesdebatterna, nämligen frågan om Tur-\r\nkiets hållning i människorättsfrågor. Det handlar om\r\nde brott som Turkiet begått, och begår, mot mänskli-\r\nga rättigheter och mot folkrätten.\r\nDet har tidigare rört sig om en begränsning av ytt-\r\nrandefriheten, tortyr och misshandel av politiska\r\nfångar, begränsad organisationsfrihet, undantagstill-\r\nstånd i sydöstra Turkiet och förtrycket av minoriteter\r\noch kvinnor i landet.\r\nFru talman! Turkiet har fått en ny regering. Ece-\r\nvits regim har fallit samman och tagit med sig det\r\nfascistiska partiet i fallet. De föll på eget grepp skulle\r\nman kunna säga. Vilka mål de krafter har som tagit\r\növer är fortfarande lite svårt att sia om. Det har sagts\r\natt det handlar om islamitiska krafter, dock inte av\r\nsamma slag som de vi under senare tid har vant oss\r\nvid i en del andra länder. Det handlar alltså inte om\r\nfundamentalister utan om en modern variant. Själva\r\nvill de gärna likna sig vid ett europeiskt kristdemo-\r\nkratiskt parti.\r\nDet har hänt en del positivt efter regimskiftet. En\r\nav de mer positiva sakerna är att i den turkiska delen\r\nav Cypern demonstrerar i dag turkar för ett enande av\r\nCypern. Man vågar göra det utan risk för repressalier.\r\nVi kan bara hoppas att också den turkiska staten be-\r\nslutar sig för att låta Cypern bli den stat som den har\r\nrätt att vara - och därmed en del av EU.\r\nEn annan positiv sak som hänt är att det undan-\r\ntagstillstånd som under lång tid rått i sydöstra Turkiet\r\näntligen har hävts. Därmed har kurdernas möjlighet\r\natt verka politiskt och kulturellt i detta område ökat.\r\nDet är därför med viss fasa man noterar Natos eller\r\nUSA:s tankar på att låta Turkiet gå in 15 kilometer i\r\nnorra Irak för att lägga beslag på stora delar av det\r\nkurdiska området där.\r\nDe turkiska militärerna har inget gott rykte i det\r\nområdet. Det är bara att se hur det kurdiska folket har\r\nförtryckts av denna militär i det egna landet. Att ge\r\nTurkiet möjlighet att få makt över oljetillgångar och\r\nannat i norra Irak är ingen bra lösning. Låt oss hoppas\r\natt Turkiet inte får den möjligheten.\r\nFru talman! När det gäller de nationella minorite-\r\nternas ställning har inte mycket hänt. Redan på Ece-\r\nvits tid genomfördes smärre lagförändringar - ingen-\r\nting i ord - och den nya regimen måste bedömas inte\r\nefter de lagar den stiftar utan efter de faktiska hand-\r\nlingar som kommer att ske. Kurder och andra natio-\r\nnella religiösa minoriteter, som assyrier/syrianer och\r\nkaldéer, har fortfarande mycket svårt att utveckla sin\r\nidentitet, sitt språk och sin kultur. Ytterst bestämmer\r\nden turkiska militären över dessa frågor.\r\nÄnnu har vi inte sett några genomgripande för-\r\nändringar när det gäller att praktisera de mänskliga\r\nrättigheterna på polisstationer och i fängelser. Fortfa-\r\nrande pågår tortyr och misshandel utan att förövrarna\r\nriskerar att dömas för några brott. Det turkiska rätts-\r\nväsendet är med andra ord oförändrat korrupt.\r\nPå pass och identitetskort anges fortfarande reli-\r\ngiös tillhörighet. Där anges om man är muslim eller\r\nkristen, och så har gjorts under en ganska lång tid.\r\nMen nu har det skett en förändring. Den nya rege-\r\nringen har tillfört ytterligare en dimension i legitima-\r\ntionshandlingarna. Nu står det inte endast \"kristna\"\r\nutan det står \"övriga kristna\" också - vad man nu kan\r\nmena med det. Med \"övriga kristna\" avses med\r\nstörsta sannolikhet assyrier/syrianer och kaldéer, och\r\nmed \"kristna\" avses uppenbarligen andra kristna\r\ntrossamfund.\r\nDet är otillständigt att över huvud taget sätta ut\r\nreligiös tillhörighet i pass- och legitimationshandling-\r\nar, särskilt i ett land som betraktar sig som modernt\r\noch sekulariserat. Man måste rimligen ha något syfte\r\nmed den markeringen i officiella handlingar. För mig\r\när detta ytterst suspekt, i synnerhet som vissa kristna\r\ngrupper tydligen utpekas som så kallade reservkrist-\r\nna.\r\nDet största problemet för Turkiet, bland annat i\r\ndess vilja att inträda i EU, är dock militärens överhet i\r\nförhållande till parlamentet. Som jag ser det kan EU\r\nunder inga omständigheter släppa in Turkiet så länge\r\nde har en grundlag som ställer det nationella säker-\r\nhetsrådet, som domineras av militären, över parla-\r\nment och över alla andra organ i samhället. Det är\r\ninte parlamentet som, när det kommer till kritan,\r\nfattar besluten och är landets högsta nivå utan det\r\nnationella säkerhetsrådet.\r\nSå kan parlamentet till exempel besluta om lagar\r\nsom ger kurderna nationella och kulturella rättigheter,\r\nmen dessa lagar och rättigheter kan sedan upphävas\r\nav det nationella säkerhetsrådet. Man kan tillåta parti-\r\ner i parlamentet, och det nationella säkerhetsrådet kan\r\nförbjuda dem. Det är en alldeles omöjlig ordning i ett\r\nland som ska betraktas som en demokrati.\r\nEn annan fråga som måste lösas om Turkiet ska\r\nbeviljas medlemskap i EU är Turkiets och Azer-\r\nbajdzjans blockad mot Armenien. För ett tiotal år\r\nsedan inledde azerbajdzjanerna en häftig etnisk rens-\r\nning av armenier i enklaven Nagorno-Karabach, men\r\nslogs tillbaka. Armenierna var då, och är fortfarande,\r\ni majoritet i området. Resultatet av angreppet på ar-\r\nmenierna blev i stället att azerbajdzjanerna i Nagor-\r\nno-Karabach fick fly till Azerbajdzjan. Efter att denna\r\netniska rensning slagits tillbaka har armenierna utsatts\r\nför en blockad av Turkiet och Azerbajdzjan. Det är en\r\nekonomisk blockad mot hela Armenien, och den har\r\nblivit mycket kännbar för det armeniska folket.\r\nArmenien hade de första åren bland annat stora\r\nsvårigheter med energiförsörjningen. Så fick man i\r\ngång ett gammalt kärnkraftverk. Detta kärnkraftverk\r\nligger i Kaukasus, som är ett jordbävningsdrabbat\r\nområde. Det är alltså livsfarligt beläget om olyckan\r\nskulle vara framme. Det gäller inte bara Armenien,\r\nutan också alla andra länder i området.\r\nFöljaktligen måste frågan om Nagorno Karabach\r\nlösas. OSSE har presenterat olika förslag, men Turki-\r\net och Azerbadjan har lagt hinder i vägen. Blockaden\r\nsom sådan bryter mot folkrätten och  har på intet sätt\r\nvunnit FN:s godkännande.\r\nFör Turkiet måste därför gälla att så länge landet\r\nbryter mot folkrätten i fråga om Cypern och blocka-\r\nden mot Armenien, så länge man diskriminerar natio-\r\nnella och religiösa minoriteter, så länge man inte\r\nrespekterar mänskliga rättigheter och så länge man\r\nbegår dagliga övergrepp mot politiska och andra\r\nfångar kan det inte vara tänkbart att Turkiet beviljas\r\nmedlemskap i EU. Jag kan bara beklaga att utrikes-\r\nminister Anna Lindh så snabbt är beredd att tro att\r\nden nya regimen, utifrån vad den säger, är beredd att\r\ngöra så stora förändringar.\r\nTa det lugnt! Se vad som händer! Se till att det\r\nsker rejäla förändringar i Turkiet innan Turkiet bjuds\r\nin till samtal om att delta i demokratiska institutioner\r\nsom EU!</pre><pre>Anf.  37  ERIK ULLENHAG (fp) replik:\r\nFru talman! Inledningsvis sade Sten Lundström\r\natt han instämde i vad Lars Ohly tidigare sade i de-\r\nbatten i dag. Vänsterpartiets huvudspår i denna debatt\r\nhar varit att våld aldrig kan vara en lösning på den\r\ninternationella scenen. Samtidigt hänger på partileda-\r\nrens tjänsterum en bild av proffsrevolutionären Che\r\nGuevara. Samtidigt har man ett antal år kunnat möta\r\nFidel Castro på Vänsterpartiets partikansli på Kungs-\r\nholmen. Samtidigt planerar Vänsterns biståndsorgani-\r\nsation denna sommar en resa till Kuba för att träffa\r\ndiktaturens hantlangare men inte en enda ur demo-\r\nkratirörelsen på Kuba.\r\nMin fråga till dig, Sten Lundström, och Vänster-\r\npartiet är: Hur kan man å ena sidan säga att man ald-\r\nrig accepterar våld och å andra sidan hylla personer\r\nsom Che Guevara och Fidel Castro? Hur man kan åka\r\ntill Kuba utan att planera ett möte med oppositionen?\r\nHur kan man mycket vältaligt tala om mänskliga\r\nrättigheter i Turkiet? Det är mycket viktigt. Men när\r\ntar ni upp mänskliga rättigheter på Kuba?</pre><pre>Anf.  38  STEN LUNDSTRÖM (v) replik:\r\nFru talman! Låt oss börja med den sista frågan.\r\nJag har valt att i mitt inlägg tala om Turkiet och de\r\nmänskliga rättigheterna i Turkiet. Jag skulle natur-\r\nligtvis kunna ha valt att prata om ett annat samhälle\r\noch ett annat land. Men jag gjorde det valet.\r\nVad Lasse Ohly har på sin vägg får du prata med\r\nLasse Ohly eller någon annan om som hade Che\r\nGuevara på väggen. Det är inte min fråga.\r\nOm jag skulle ha åkt med till Kuba skulle jag na-\r\nturligtvis, precis som när jag åker till Turkiet, sett till\r\natt träffa både regeringsföreträdare, NGO:er, fackliga\r\norganisationer och andra för att inleda en diskussion.\r\nMen i Vänsterpartiet kommer vi aldrig att ge upp\r\nstödet till organisationer som verkar för demokratise-\r\nring och förbättringar i samhället. Det ingår i den\r\ninternationella solidariteten. Stödet för befrielserörel-\r\nser runtom i världen som vill kasta av sig bland annat\r\ndet amerikanska förtrycket kommer vi aldrig att ge\r\nupp. Stödet till den chilenska oppositionen mot Pi-\r\nnochet har varit ett viktigt stöd för mig. Stödet för\r\nvietnamesernas rätt till nationellt oberoende har varit\r\nviktigt för mig. Stödet för det kubanska folkets upp-\r\nror emot en diktaturstat har varit ett viktigt stöd för\r\nmig.</pre><pre>Anf.  39  ERIK ULLENHAG (fp) replik:\r\nFru talman! Jag läser högt ur den annons som\r\npubliceras angående den resa som Vänstern ska göra i\r\nsommar: På Kuba utvecklas intressanta former för\r\nfolkligt engagemang och delaktighet i lokalsamhället.\r\nLite längre ned står det: En annan värld är möjlig.\r\nKuba hade parlamentsval i januari. Man hade 609\r\nkandidater att välja på till 609 platser. Jag var där i\r\njanuari. Jag träffade människor som hade fått sina\r\nbarn fängslade för sina politiska åsikters skull.\r\nHur kan man då i en annons och inför en resa\r\npublicera ett program utan att över huvud taget plane-\r\nra in möten med oppositionen? Hur kan man skriva\r\natt ett spännande arbete pågår när det är ett land där\r\nman med våld har behållit makten i 40 år? Hur kan\r\nman samtidigt stå i riksdagens talarstol i andra sam-\r\nmanhang och fördöma våldet?\r\nDet bekymrar mig att Sten Lundström säger att\r\ndet inte är så allvarligt om partiledaren Ulla\r\nHoffmann har Che Guevara på väggen. Che Guevara\r\när en proffsrevolutionär som hade ansvar för avrätt-\r\nningarna på borgen i Havanna. Det sänder rätt starka\r\nsignaler att ha honom på väggen.\r\nVad ska jag säga till mina vänner i demokratirö-\r\nrelsen som suttit fängslade? Att det var en intressant\r\ndel i ett folkligt engagemang?\r\nEr Kubapolitik lämnar mycket i övrigt att önska.\r\nTyvärr visar den att ni fortfarande inte har gjort upp\r\nmed er historia.</pre><pre>Anf.  40  STEN LUNDSTRÖM (v) replik:\r\nFru talman! Det vore klädsamt om Erik Ullenhag\r\nhade haft samma patos när det gäller att prata om\r\nUSA:s brott mot de mänskliga rättigheterna, USA:s\r\nbrott mot det nationella oberoendet och USA:s block-\r\nad av Kuba som under en lång tid tvingade Kuba att\r\nvända sig till Sovjetunionen och andra för att få stöd\r\nför sin utveckling. Det vore intressant om Erik Ullen-\r\nhag hade orkat titta lite längre och granskat sitt eget\r\npartis oerhörda stöd för USA-imperialismens rätt att\r\nhärja i världen.\r\nNär jag åker till Turkiet och andra ställen talar jag\r\nalltid med folk. Jag vill vara en del i en demokratise-\r\nringsprocess. Jag känner inte till partiets syfte med\r\ndenna resa till Kuba. Jag ska inte åka med själv. Men\r\nför mig är det ganska självklart. När vi åker till Kuba\r\nhandlar det om att stödja det kubanska folkets möj-\r\nlighet till demokrati och utveckling. Vad de som reser\r\ndit väljer att titta på är deras sak. Det är inte din sak\r\natt bestämma vad Vänsterpartiet ska göra på Kuba.</pre><pre>Anf.  41  KENNETH G FORSLUND (s):\r\nFru talman! Ingen av oss vill ha krig. Krig är ald-\r\nrig önskvärt. Krig kan ändå vara nödvändigt som den\r\nallra sista åtgärden när alla andra vägar har prövats\r\nmen misslyckats.\r\nFN:s arbete med att avväpna Irak startade 1991\r\nefter Gulfkrigets slut. Det har inte varit ett lätt arbete\r\neftersom den irakiska regeringen inte har varit samar-\r\nbetsvillig. Arbetet med att avväpna Irak regleras av\r\nFN-beslut. Det är de irakiska myndigheternas ansvar\r\natt redogöra för vilka biologiska och kemiska vapen\r\nlandet innehar, att visa var de finns och att förstöra\r\ndessa vapen. FN:s vapeninspektörers primära uppgift\r\när inte och har inte varit något annat än att verifiera\r\nden avväpning som sker, inte i första hand att själv\r\nleta upp och förstöra vapen.\r\nFrån 1991 höll vapeninspektionerna på i åtta år\r\ninnan de avbröts av Irak i december 1998. Efter av-\r\nbrottet dröjde det fyra år innan FN:s vapeninspektörer\r\ni december förra året kunde återuppta sitt arbete un-\r\nder Hans Blix ledning. Irak var inte avväpnat när\r\nvapeninspektörernas arbete avbröts 1998. Ingen utan-\r\nför Irak vet med säkerhet vad som hänt i Irak under\r\ndet fyra år långa avbrottet i inspektionerna. Har fler\r\nvapen förstörts? Det är i så fall alldeles utmärkt, men\r\ndet måste kunna bekräftas.\r\nHar nya vapen tillverkats? Det är möjligt, bland\r\nannat att nya biologiska vapen har tillverkats. Man\r\nvet att Irak under de senaste åren köpt in kemikalier\r\nsom enligt FN:s vapeninspektörer gör det möjligt att\r\ntillverka 5 000 liter mjältbrandsvirus. När mjält-\r\nbrandsvirus skapade panik i framför allt USA för inte\r\nså länge sedan handlade det om små kvantiteter som\r\npostades ut i vanliga brev. Nu handlar det om 5 000\r\nliter.\r\nFN:s vapeninspektörer anser att det kan finnas\r\nkvar mjältbrandsvirus som tillverkats tidigare, och det\r\nkan ha tillverkats nytt. Irak påstår att dessa biologiska\r\nstridsmedel förstördes 1991 och att inte någon ny\r\ntillverkning har skett. Men någon övertygande bevis-\r\nning från Iraks sida angående dessa uppgifter har inte\r\nvisats upp hittills. De genomgångar som FN:s vape-\r\nninspektörer gjort av irakisk dokumentation visar\r\ndäremot att det finns 6 500 kemiska bomber för vilka\r\ndet saknas entydiga uppgifter om de redan har an-\r\nvänts eller om de finns kvar.\r\nMycket är alltså oklart kring Iraks innehav av ke-\r\nmiska och biologiska vapen. Därför är det ytterst\r\nviktigt att vapeninspektörernas arbete fortsätter och\r\natt den irakiska regimen börjar samarbeta. Det räcker\r\ninte att bara låsa upp de dörrar som vapeninspektö-\r\nrerna pekar på. Iraks myndigheter är de som vet vilka\r\nvapen som finns och vilka vapen som har förstörts.\r\nDe är skyldiga att berätta detta och ta fram trovärdiga\r\nbevis i de fall vapen påstås ha förstörts.\r\nDe vapeninspektioner som just nu sker i Irak\r\ngrundar sig på beslut i FN:s säkerhetsråd. Arbetet\r\navrapporteras regelbundet till säkerhetsrådet. Det är\r\njust så sådant här arbete måste gå till i en sådan kon-\r\nflikt som den med Irak. Iraks möjliga innehav av\r\nbiologiska och kemiska stridsmedel är ett hot mot vår\r\ngemensamma säkerhet. Sådana hot ska hanteras i FN\r\noch dess säkerhetsråd.\r\nI FN:s regler finns en lång rad möjliga åtgärder\r\nnär världen ställs inför sådana hot som nu är aktuella.\r\nDet yttersta medlet i denna långa rad i FN:s regler är\r\natt använda vapenmakt. Det är viktigt att ha detta\r\nklart för sig. FN:s arbete syftar till fred och säkerhet,\r\noch bland de möjliga verktygen finns vapenmakten.\r\nDen används av fredsbevarande styrkor som är be-\r\nväpnade, och den har använts för att befria Kuwait\r\nfrån den irakiska ockupationen. Det kan bli nödvän-\r\ndigt att använda denna vapenmakt igen om inget\r\nannat fungerar mot Irak.\r\nNågon enskild aktion av till exempel USA mot\r\nIrak kan aldrig accepteras. Skulle detta ske är hela\r\nFN-systemet starkt hotat, och det innebär ett enormt\r\nhot mot vår gemensamma säkerhet. Det innebär också\r\nett hot direkt mot USA:s säkerhet. President Bush\r\nutsätter därför sitt eget land för oerhörda risker om\r\nhan skulle fatta beslut om ett eget krig mot Irak.\r\nDet är inte heller acceptabelt med en aktion vars\r\nenda syfte är att störta Iraks ledare Saddam Hussein.\r\nHur illa vi än tycker om diktatur är det inte med va-\r\npen den ska bekämpas. Demokrati kan bara växa\r\nfram genom långsiktigt och fredligt arbete.\r\nDe bevis som finns hos USA eller hos andra län-\r\nders underrättelsetjänster måste bli tillgängliga för\r\nFN:s vapeninspektörer. Med hjälp av de bevisen kan\r\nvapen hittas och förstöras. Vapeninspektörernas ar-\r\nbete blir mycket svårt om varken Irak samarbetar\r\neller de som säger sig ha information delar med sig av\r\ndenna.\r\nAvslutningsvis, fru talman: Det finns bara en bra\r\nlösning på Irakkonflikten, och det är att Irak frivilligt\r\nnedrustar sina biologiska och kemiska stridsmedel\r\nunder FN:s vapeninspektörers övervakning. USA får\r\nabsolut inte agera på egen hand och själva starta krig\r\nmot Irak utan beslut i FN:s säkerhetsråd. Krig är den\r\nabsolut sista lösningen och måste grundas på ett be-\r\nslut i säkerhetsrådet. De beslut som FN:s säkerhetsråd\r\nhar fattat och kommer att fatta ska respekteras. Det\r\ngäller Irak, det gäller USA, det gäller alla andra län-\r\nder och det gäller också Sverige - även om säkerhets-\r\nrådet till slut måste fatta det beslut vi alla hoppas\r\nslippa se, nämligen ett nytt krig mot Irak. Låt oss\r\nhoppas att denna konflikt äntligen kan få en lösning,\r\nen fredlig lösning.</pre><pre>Anf.  42  NYAMKO SABUNI (fp):\r\nFru talman! Återigen manifesterar USA sin ovilja\r\ntill samarbete och samförstånd om det inte sker på\r\nderas villkor. I många år har USA som stormakt tagit\r\nsig rätten att härja runtom i världen för att säkra sina\r\nintressen, detta med mer eller mindre tyst godkän-\r\nnande från Västeuropas ledare. I Irakkonflikten har\r\ndock fler EU-länder valt att tala klarspråk och tydlig-\r\ngöra var i processen de befinner sig -  Storbritannien\r\npå ena sidan, Tyskland, Frankrike och Belgien på den\r\nandra.\r\nSverige väljer dock att inte inta någon ståndpunkt\r\nutan att fullt ut acceptera FN:s och säkerhetsrådets\r\nbeslut. Frågan är bara: Var hamnar vi om det visar sig\r\natt FN och säkerhetsrådet inte uppnår enighet? Vore\r\ndet inte bra såväl för ledamöterna i denna kammare\r\nsom för väljarna att veta hur Sverige kommer att\r\nställa sig inför ett sådant faktum?\r\nRegeringen borde våga ha åsikter om hur ett krig\r\nska genomföras och när vi i Sverige tror att ingen\r\nannan väg finns utan att FN bör ta till våld. Den\r\nsvenska regeringen väljer dock att inte säga något. På\r\ndet sättet kan Göran Persson förbli bästa kompis med\r\nalla.\r\nFolkpartiet har i medierna framställts och av väl-\r\njarna uppfattats som krigsivrare. Jag vill i denna ta-\r\nlarstol passa på att återigen upprepa Folkpartiets\r\nståndpunkt: Folkpartiet vill att Irakfrågan ska lösas\r\nmed fredliga medel. Men vi vill också göra det tydligt\r\natt i den mån Irak vägrar att samarbete måste världs-\r\nsamfundet ha ett trovärdigt hot om avväpning.\r\nOm Saddam Hussein vägrar att samarbeta eller\r\ninte vet vi först när vapeninspektörerna lägger fram\r\nsin rapport och sina vittnesmål.\r\nUtrikesminister Anna Lindh har tidigare i diskus-\r\nsionen avkrävts ett svar på hur Sverige ställer sig till\r\nen förfrågan från USA om att vid en FN-aktion mot\r\nIrak hjälpa till med skydd mot Saddam Husseins\r\nkemiska och biologiska vapen. Hon sade då: Tydligen\r\nanser Folkpartiet att vi bör säga ja till denna förfrå-\r\ngan. Jag vill tacka utrikesministern för detta svar. Det\r\när nämligen inte Sveriges uppgift att svara på en\r\nförfrågan från ett enskilt land i en fråga som gäller\r\nhela världssamfundet. Sverige bör endast svara på\r\nfrågor som kommer från FN. Kommer det en sådan\r\nförfrågan om att hjälpa till i skyddet mot Saddam\r\nHussein - då, och först då, bör vi säga ja.</pre><pre>Anf.  43  TUVE SKÅNBERG (kd):\r\nFru talman! I början av sommaren förra året åkte\r\njag till Israel för jag vet inte vilken gång i ordningen\r\noch försökte hålla mig informerad om situationen och\r\nfredsrörelsen där. Den här gången var det mer depri-\r\nmerande än någonsin. På olika vägar, genom kontak-\r\nter med palestinier, lyckades jag ta mig ända fram till\r\nBetlehem. När jag var framme vid födelsekyrkan slöt\r\nen guide snabbt upp vid min sida. Guiden sade att på\r\ntre månader hade inte en enda turist tagit sig fram dit\r\nmed den fruktansvärt svåra säkerhetssituation man\r\nhaft. Jag var den förste på tre månader.\r\nEfter att ha tittat på födelsekyrkan gick jag och\r\ntittade i souvenirbutikerna. Det var stängt överallt och\r\nneddragna jalusier. När man öppnade såg man att\r\nhyllorna var alldeles fulla. Överallt stod de fint snida-\r\nde julkrubbebilder och andra saker som görs i olivträ,\r\nsom spritts över världen och som är så uppskattade.\r\nPalestinierna fick inte sälja en enda sak.\r\nÄndå, fru talman, talas det om att genomföra en\r\nbojkott mot varor som kommer från Palestina och\r\nIsrael. Jag vill ta upp den föreslagna bojkotten av\r\nisraeliska varor till debatt här i riksdagen.\r\nDen 18 januari publicerades på DN Debatt ett\r\nupprop av 73 personer som uppmanade företag, orga-\r\nnisationer och enskilda att bojkotta varor från Israel\r\noch de ockuperade områdena. Man krävde också att\r\nfrihandelsavtalet mellan EU och Israel skulle brytas\r\nmed hänvisning till Israels politik.\r\nVisst är det lätt att förstå människors upprördhet\r\ninför Mellanösternkonfliktens onda cirkel av våld och\r\nmotvåld. Den här konflikten är ju en av de mest ex-\r\nponerade konflikterna i medierna över huvud taget.\r\nDet beror på att Israel är en demokrati och har yttran-\r\ndefrihet. Dit kommer medierna, där kan de arbeta\r\nfritt. Men när såg vi senast från en diktatur eller en\r\nbristande demokrati ett fritt arbete med TV-kameror?\r\nDet är inte svårt att förstå upprördheten. Det är\r\nsvårare att förstå varför undertecknarna - jag nämner\r\nett par namn: ambassadören Carl Tham och ärkebis-\r\nkop K.G. Hammar - väljer att ensidigt och okunnigt,\r\nenligt min mening, lägga skulden för den uppkomna\r\nsituationen på Israel. Inte ett ord nämns om den andra\r\npartens skuld till konflikten. Palestinierna ses enbart\r\nsom offer. Den långsiktiga freden tror jag endast kan\r\nvinnas genom att länderna i regionen blir demokrati-\r\ner. Demokratier krigar inte mot varandra. Frihandel\r\noch turism stärker i stället fredliga ansträngningar och\r\när värda att uppmuntra.\r\nUndertecknarna tycks inte känna till de fredsmöj-\r\nligheter som faktiskt skapades genom Osloprocessen.\r\nDe förhandlingar som pågick ända till för knappt två\r\når sedan innebar att palestinierna kunde ha fått ett\r\nfredsavtal som omfattade en egen stat bestående av\r\nhela Gaza, de arabiska delarna av östra Jerusalem, de\r\nmuslimska helgedomarna, 97 % av Västbanken och\r\nersättning för de resterande tre procenten från Israels\r\nlandområde. Inte ens ett motbud från Arafat var detta\r\nerbjudande värt.\r\nUnder fredsprocessen drog sig Israel tillbaka från\r\nalla tätbefolkade palestinska samhällen, den administ-\r\nrativa makten över 98 % av palestinierna tillföll den\r\npalestinska myndigheten själv. Samarbetet spirade\r\nmellan de två folken på alla områden. 120 000 pales-\r\ntinier arbetade i Israel och drog in pengar, både ge-\r\nnom sin egen ekonomi och genom skatter. Situatio-\r\nnen har sedan dess kontinuerligt försämrats för israe-\r\nler och palestinier alltifrån intifadans början. Det var\r\ndetta jag såg i Betlehem med de stängda affärerna\r\neller längs Via Dolorosa i Jerusalem.\r\nSjälvmordsbombningar och krypskytte mot civila\r\nhar blivit en fruktansvärd verklighet för israelerna.\r\nHur skulle vi själva reagera om vi och våra barn stän-\r\ndigt var mål för mycket intelligent riktade attacker.\r\nMotåtgärder från Israels sida för att försvara sin civil-\r\nbefolkning drabbade och drabbar palestinska civila i\r\nstor omfattning. Det är en fruktansvärd verklighet.\r\nMen vi måste inse att skulden till upptrappningen inte\r\nensidigt kan läggas på Israel. Israels tidigare militära\r\növertag har undergrävts. Hur strider man mot själv-\r\nmordsbombare? Med stridsvagnar? Hur skyddar sig\r\nett samhälle mot levande bomber, mot människor\r\nsom inte aktar sitt eget liv?\r\nPalestiniernas strategi med självmordsbombare\r\nhar visat sig vara ohygglig men framgångsrik i deras\r\nkamp för frihet. Människorättsorganisationerna Hu-\r\nman Rights Watch och Amnesty International har\r\nmed rätta kallat dessa illdåd för brott mot mänsklig-\r\nheten. Detta skifte i styrkebalans till palestiniernas\r\nfördel är viktigt att se i det som nu synes ske bakom\r\nrök, damm och blod i nyhetssändningarna.\r\nVad är då medicinen mot detta lidande?\r\nJo, på DN Debatt föreslår man att vi ska bojkotta\r\nprodukter från de av Israel ockuperade områdena och\r\nbryta frihandelsavtalet mellan EU och Israel. Men har\r\nman över huvud taget funderat på konsekvenserna av\r\nett sådant handlande?\r\nFörst och främst utgör produkter från de ockupe-\r\nrade områdena bara någon promille av Israels totala\r\nexport till Sverige. Undertecknarnas uppmaning in-\r\nnebär i praktiken ett krav på en bojkott mot alla Isra-\r\nels produkter. I dag kan man i en mataffär hitta to-\r\nmater som är märkta Palestine och likadana som är\r\nmärkta Israel. Men båda har samma exportör, Agrex-\r\nco. Hur ska en bojkott drabba det ena folket men ändå\r\ninte det andra? Man frågar sig: Har den israeliska\r\noppositionen framställt dessa krav? Nej. Har pales-\r\ntinska odlare framställt detta krav? Nej.\r\nFör det andra är avtalet mellan EU och Israel ett\r\nav flera liknande avtal med länderna runt Medelhavet.\r\nDet är knappast mer förmånligt än andra länders\r\navtal. De krav på respekt för mänskliga rättigheter\r\noch demokrati som finns i avtalets förord gäller även\r\nbeträffande andra länder som har liknande avtal.\r\nSanktionerna saknar rättsligt bindande grund i EU:s\r\nassociationsavtal med Israel. De skulle, även om\r\navtalet och förmånerna slutade gälla efter sex måna-\r\nders uppsägningstid, strida mot internationella WTO-\r\nregler. Dessa binder såväl EU - där Sverige ingår -\r\nsom Israel. Handelssanktioner mot Israel skulle drab-\r\nba enskilda producenter, både israeler och palestinier.\r\nNu behövs det sans och balans i synen på kon-\r\nflikten i Mellanöstern. Den fred som vi alla längtar\r\nefter gynnas inte av orättvisa, olagliga åtgärder som\r\nvidtas mot någon part i konflikten. Denna konflikt är\r\ninget nollsummespel. Den drabbar den ene och den\r\ndrabbar den andre i en förlängning. En uppmaning\r\nom bojkott av Israel drabbar alla inblandade, israeler\r\nsom palestinier. Den drabbar de människor jag mötte\r\npå Västbanken. Och det, fru talman, får inte ske.</pre><pre>Anf.  44  KALLE LARSSON (v):\r\nFru talman! \"Ett skott mer - en arab mindre.\" Så\r\nstår det att läsa med stora bokstäver på en av de\r\nvägspärrar som den israeliska regimen har upprättat\r\nmellan Jerusalem och Ramallah, på ockuperad pales-\r\ntinsk mark. Det är visserligen ingen officiell paroll\r\nför den israeliska regimen, men det verkar vara ut-\r\ngångspunkten för hur politiken i dag bedrivs från\r\nIsraels sida.\r\nJag tycker, fru talman, tvärtemot vad en och an-\r\nnan kanske tror, att man ska vara försiktig med be-\r\ngrepp och inte använda överdrivna paroller. Men efter\r\natt även jag har rest i Israel och Palestina nyligen och\r\nträffat människor, både palestinier och israeler, är det\r\nför mig uppenbart att man inte kan betrakta Israel\r\nsom någonting annat än en rasistisk apartheidstat. Jag\r\ntvekar nämligen inte att säga som det är. Klarspråk är\r\nockså ibland nödvändigt.\r\nDet vi ser är en regim som har upprepade brott\r\nmot mänskliga rättigheter, som har mord på sitt sam-\r\nvete. Den insikten måste vara vägledande också för\r\nSveriges regerings agerande, inte en flummig halvdan\r\nbeskrivning som den utrikesminister Anna Lindh i\r\ndag presenterade om att båda sidor är ungefär lika\r\nskyldiga. Eller som den Tuve Skånberg just presente-\r\nrade, där det mesta visst fanns att skylla på den pa-\r\nlestinska sidan, det folk som är ockuperat.\r\nFru talman! Israel har många gånger, också här i\r\nkammaren, kallats Mellanösterns enda demokrati. Det\r\nmåste ses, menar jag, som en skymf mot själva de-\r\nmokratibegreppet. Vad är det egentligen för stat vi\r\nhär talar om?\r\nDet är en stat som leds av en brutal krigsförbryta-\r\nre med blod från hundratals mord på sina händer. Det\r\när en regim som genomför till synes godtyckliga\r\nmassarresteringar. Tungt beväpnade soldater rusar in\r\ni palestinska byar, understödda av pansar och heli-\r\nkoptrar. Man tar urskillningslöst ut samtliga pales-\r\ntinska män på stadens torg, sätter ögonbindlar på\r\ndem, förnedrar dem och för dem till förhör utan att\r\nnågra konkreta anklagelser finns. I operationer som\r\ndessa \"råkar\" ofta flera personer skjutas ihjäl.\r\nKollektiva bestraffningar är vardagsmat för pales-\r\ntinier. Om någon på en gata begår ett brott demolerar\r\nmilitären några hus på gatan och passar på att skjuta\r\ngranater på en del närstående byggnader när man\r\nändå är i gång.\r\nVi talar om en regim som genomför angrepp på\r\nsjukvårdspersonal. Soldater skjuter prick på sjukvår-\r\ndare som gör sitt arbete, och bomber fälls över sjuk-\r\nhus. Man genomför utomrättsliga avrättningar. Ar-\r\nmén ger sig själv rätten att utan genomförd rättegång\r\navrätta och lönnmörda politiska aktivister som man\r\nogillar. Det finns dokumenterade exempel på tortyr.\r\nPolis och militär använder sig av systematisk tortyr,\r\nsåväl fysisk som psykisk, för att få fram bekännelser.\r\nDen israeliska regimen stjäl de värdefulla vattentill-\r\ngångarna från de palestinska områdena, och man\r\nhindrar effektivt palestinsk handel med omvärlden.\r\nExemplen på systematiska trakasserier är otaliga.\r\nOch många är de vittnen som kan berätta om detta. På\r\nett målmedvetet sätt slås civil och ekonomisk verk-\r\nsamhet sönder. Godtyckliga ingripanden och vägspär-\r\nrar gör det omöjligt att bedriva handel, studera eller\r\norganisera annan civil eller politisk verksamhet.\r\nFru talman! En ny mur håller nu på att byggas,\r\noch alla vi som välkomnade fallet av den gamla har\r\nanledning att vara vaksamma. Låt vara att byggandet\r\nav muren av Israel motiveras som en säkerhetsåtgärd;\r\nman vill skydda sig mot självmordsbombare. Men\r\ndenna mur följer inte den så kallade gröna linjen\r\nmellan Israel och de ockuperade palestinska område-\r\nna som har dragits upp av FN. I stället byggs den ett\r\ngott stycke in på den palestinska sidan. Gränsdrag-\r\nningen innebär att ytterligare 10 % av de palestinska\r\nområdena kommer att överföras till Israel. Vad det\r\nalltså handlar om är en definitiv ytterligare annekte-\r\nring av viktiga palestinska områden, i full strid mot\r\nfolkrätten. Den israeliska regimen påstår sig vara för\r\nen tvåstatslösning, men efter en blick på en karta över\r\nVästbanken ser man snart att det strategiska målet på\r\nsikt för den israeliska politiken snarare är att förhind-\r\nra en tvåstatslösning. Avsikten är i stället att succes-\r\nsivt annektera palestinska områden. Mursten fogas till\r\nmursten när de folkrättsvidriga bosättningarna fort-\r\nsätter att växa.\r\nFru talman! I den mediala rapporteringen, och i en\r\ndel inlägg i kammaren, kan man säkert tala om att\r\nIsrael \"slår tillbaka\" eller \"hämnas\" när Israel till\r\nexempel angriper en flyktingförläggning med F 16-\r\nflygplan. Och visst lever också den israeliska befolk-\r\nningen i skräck för självmordsbombare. Det är en\r\nverklig skräck värd att ta på allvar. Det är uppenbart\r\natt dessa enskilda våldsdåd i dag fyller funktionen att\r\nge Israel ursäkter för sin brutala politik, och de är\r\ndestruktiva och rent kontraproduktiva. Självklart\r\nmåste man ta avstånd från sådana dåd. Men låt oss ha\r\ni minnet att det finns en ockupationsmakt och det\r\nfinns ett folk vars land är ockuperat.\r\nVad gör då den svenska regeringen? Som så\r\nmånga andra av västvärldens regeringar reagerar man\r\npå sin höjd med ett hövligt diplomatiskt avståndsta-\r\ngande. Är det möjligt att tänka sig en sådan lam reak-\r\ntion om de mördade och torterade inte var araber utan\r\namerikaner, tyskar eller svenska medborgare? Man\r\ntalar, men man handlar föga. Man sprider ord, men\r\nman vägrar att ställa upp på bojkott av israeliska\r\nvaror, trots att detta krävs av såväl palestinier som av\r\nstora delar av den israeliska fredsrörelsen.\r\nFru talman! Vänsterpartiet menar att palestinierna\r\nhar rätt att bekämpa ockupationen, och de förtjänar\r\nvårt stöd i den kampen. Om den svenska regeringen\r\ninte tillerkänner palestinierna den rätten, då har man\r\nsagt att ockupation och terror mot civilbefolkningen\r\när okej - så länge den riktas mot araber. Låt det stå\r\nklart härifrån i dag: Varje lösning av konflikten i\r\nMellanöstern måste börja med ett fullständigt och\r\nvillkorslöst upphävande av den folkrättsvidriga israe-\r\nliska ockupationen. För att tala med Nelson Mandela:\r\n\"Bara fria män kan förhandla.\" Varje militärposte-\r\nring, varje bosättning, måste avvecklas.\r\nFru talman! På den andra sidan av vägspärren\r\nmellan Jerusalem och Ramallah, som jag nämnde i\r\nbörjan, kan man läsa: \"En god arab är en död arab.\"\r\nPå oss alla som står upp för mänskliga rättigheter\r\nvilar ett ansvar. Det handlar inte bara om att på lördag\r\nsluta upp i demonstrationerna mot USA:s krigsplaner\r\nmot Irak utan också om att med alla rimliga medel\r\nbekämpa den israeliska regimens brutala förtryck av\r\ndet palestinska folket. Tear down the wall - riv mu-\r\nren!\r\nYtterst handlar det om att stå upp för människo-\r\nvärdet.</pre><pre>Anf.  45  TUVE SKÅNBERG (kd) replik:\r\nFru talman! Det är sällan ett sådant ohöljt Israel-\r\nhat har exponerats så i kammaren. Jag skäms å Sveri-\r\nges vägnar för vad vi just nu har lyssnat på. Här är ett\r\nohöljt försvar för palestiniernas kamp utan att ta av-\r\nstånd från de metoder som palestinierna har använt.\r\nKalle Larsson skyller israelerna för den graffiti\r\ndär det står att det skulle vara önskvärt att döda en\r\narab. Det har aldrig hänt att någon har skyllt ett land\r\nför vad som skrivs som graffiti. Han skyller Israel för\r\natt vara en rasistisk apartheidstat. Men i det israeliska\r\nparlamentet ryms människor av helt olika bakgrund -\r\netiopisk, arabisk, drusisk, kristen och så vidare. Det är\r\nett av de mest mångkulturella länderna man kan\r\nkomma till. På Israels gator i Jerusalem och Tel Aviv\r\ntalas all världens språk vid sidan av de tre officiella,\r\narabiskan, engelskan och hebreiskan.\r\nKalle Larsson vill ge fribrev till palestinierna. Han\r\nsäger att den demokrati Israel utövar är en skymf av\r\ndemokratibegreppet. Upp till bevis! Det är fruktans-\r\nvärt att komma med sådana beskyllningar.\r\nNär det handlar om sjukvårdspersonal vet vi att\r\nden första kvinnliga självmordsbombaren tog sig in i\r\nJerusalem i en ambulans.</pre><pre>Anf.  46  KALLE LARSSON (v) replik:\r\nFru talman! Nej, jag hatar inte Israel. Jag hatar\r\ningen nation, inget land, på det sättet. Men jag hatar\r\nden politik som i dag fördriver människor från deras\r\nhem. Jag hatar den politik som gör att gravida pales-\r\ntinska kvinnor får föda sina barn i väntan på att få\r\npassera en vägpostering - som godtyckligt har satts\r\nupp av den israeliska regimen.\r\nJag har sett och talat med människor som har för-\r\nlorat sina släktingar därför att de råkade köra bil på\r\nfel ställe. Det är inte slumpmässigt. Det är inte\r\nolycksfall i arbetet. Det är ett systematiskt förtryck\r\nsom i dag pågår mot den palestinska befolkningen.\r\nNär man skiljer på folk och folk, en del får vänta i\r\nåtta timmar i kö, inte får passera till sin universitets-\r\nlokal på flera veckor, medan andra har det mesta\r\nserverat i ett lyxigt liv i den nya bosättningarna till\r\nrabatterad hyra, då kallar jag det för det rätta namnet,\r\nnämligen rasism.</pre><pre>Anf.  47  TUVE SKÅNBERG (kd) replik:\r\nFru talman! Med det sättet att definiera skulle allt\r\nkunna försvaras.\r\nLåt mig påminna kammaren att i Israel drabbas\r\npalestinier, druser, araber, judar och kristna lika av de\r\nsjälvmordsbombare som är riktade inte minst mot\r\ngravida kvinnor, mot barn och mot ungdomar. Mot\r\ndiskotek och bussar, där den vanliga befolkningen har\r\nråd att vara och åka, slår man till. Det är riktat lika\r\nsystematiskt och lika djävulskt illasinnat från själv-\r\nmordsbombarna.\r\nJag var själv med om ett bombattentat. Jag satt in-\r\nne och samtalade hos palestinska vänner när bomben\r\nsmällde, tre kilometer från där vi var. Genast började\r\nde att ringa för att höra om deras vänner var indragna\r\noch skadade. Det drabbar urskillningslöst, men riktat\r\nmot barn och ungdomar. Hur kan Kalle Larsson över\r\nhuvud taget solidarisera sig med Hamas och Hizbul-\r\nlahs djävulska kamp?</pre><pre>Anf.  48  KALLE LARSSON (v) replik:\r\nFru talman! Vem som fylls av hat eller inte låter\r\njag vara osagt. Men om Tuve Skånberg hade lyssnat\r\npå vad jag sade hade han där hört ett klart och tydligt\r\navståndstagande från självmordsbombare, en förståel-\r\nse för dem som drabbas, både av rädslan och av de\r\nbrott som begås av dessa illgärningsmän på den is-\r\nraeliska sidan - också. Men man hör med selektivt\r\nöra om man har stängt båda, tycks det vara.\r\nMen jag säger också att vi på grund av detta inte\r\nkan låta den stora bilden försvinna. Det är enligt FN:s\r\nfolkrätt inte lagligt, inte tillåtet, för någon att ockupe-\r\nra ett annat folks territorium. Det är det som i dag\r\nsker i Palestina. Dagligen utsätts människor, bara på\r\ngrund av att de tillhör fel folkgrupp, för trakasserier\r\noch för systematiskt förtryck. Det Tuve Skånberg\r\ntyvärr gör sig skyldig till nu är att relativisera det\r\nförtryck som det palestinska folket utsätts för. Det\r\ntänker jag inte ställa upp på, utan jag tänker fortsätta\r\natt bekämpa den israeliska regimens förtryck med alla\r\nde rimliga medel som står till buds.</pre><pre>Anf.  49  MIKAEL OSCARSSON (kd) re-\r\nplik:\r\nFru talman! Vi har just hört ett märkligt utfall av\r\nKalle Larsson där han tar sin grund i graffiti. Det\r\nnågon har sprejat på en husvägg tar han till intäkt för\r\natt helt ensidigt ta ställning för en bojkott av israelis-\r\nka varor. Det är pinsamt, och det är konstigt att Kalle\r\nLarsson inte med ett ord kommenterar den situation\r\nsom har rått i två år med intifadan. Före det fanns en\r\nspirande fredsprocess där bägge sidor kunde leva\r\ntillsammans. Och det här var i ett läge då Arafat var\r\nerbjuden en väldigt stor del av vad man begärde.\r\n97 % av Västbanken fick man i den här Osloproces-\r\nsen, men det var inte ens värt ett motbud. Hur vill\r\nKalle kommentera den saken?</pre><pre>Anf.  50  KALLE LARSSON (v) replik:\r\nFru talman! Jag sade inte att det som Mikael Os-\r\ncarsson kallar graffiti var en officiell israelisk stånd-\r\npunkt. Men det står sprejat på själva vägposteringen,\r\noch den israeliska militär som bevakar den postering-\r\nen borde vara skicklig nog att ta bort den graffitin om\r\nman inte instämmer i den. Men vi behöver inte an-\r\nvända graffiti som bevismaterial. Vi kan mycket väl\r\ntitta på vad som faktiskt sker dagligen, och jag har\r\nredan gett exempel på de trakasserier som palestini-\r\nerna faktiskt utsätts för.\r\nNär det gäller det fredsavtal som du talar om är ju\r\nskälet till att detta inte genomförs att den israeliska\r\nockupationen fortsätter. Stad efter stad, by efter by\r\ndrabbas av utegångsförbud. Man får inte lämna sitt\r\nhus på veckor, inte ens för att inhandla livsmedel.\r\nInte för att ta sin sjuka mamma till läkaren får man\r\nlämna sitt hus utan att riskera att få en kula i pannan.\r\nDet är verkligheten i den israeliska ockupationens\r\nPalestina i dag. Tala gärna om en fredsprocess, men\r\nkom ihåg Nelson Mandelas ord: Bara fria män kan\r\nförhandla.</pre><pre>Anf.  51  MIKAEL OSCARSSON (kd) re-\r\nplik:\r\nFru talman! Det var Arafat som avbröt fredspro-\r\ncessen, och vi beklagar allesammans att detta inte var\r\nvärt att diskutera. Jag har haft tillfälle att vara i Israel,\r\noch jag har själv varit på plats nära ett självmordsat-\r\ntentat och den fruktansvärda terror som Israel nu\r\nupplever. Sedan är det ju också ett läge internationellt\r\nsett då antisemitismen ökar.\r\nJag vill också säga någonting apropå uttalanden.\r\nDu tog en graffitimålning som utgångspunkt. För ett\r\når sedan sade Syriens försvarsminister i ett uttalande\r\natt lösningen på problemet i Mellanöstern var att\r\nvarje arab dödar varsin jude, och det vi ser runtom i\r\nhela världen är att antisemitismen ökar. Vad är din\r\nkommentar till det här uttalandet från Syriens för-\r\nsvarsminister?</pre><pre>Anf.  52  KALLE LARSSON (v) replik:\r\nFru talman! Om det är ett korrekt citat är det full-\r\nständigt vedervärdigt. Det finns inget försvar för\r\nsådana uttalanden, oavsett vilken sida de kommer\r\nifrån. Jag och Mikael Oscarsson kan stå skuldra vid\r\nskuldra när det gäller försvaret av mänskliga rättig-\r\nheter och i kampen mot rasism och antisemitism.\r\nMen Mikael Oscarsson får också vara försiktig så\r\natt han inte låter sin beundran för staten Israel övergå\r\ni en omvänd rasism som riktar sig mot de arabiska\r\nmedborgare som i dag utsätts för det förtryck som\r\nIsrael står för. Ska vi tala allvar måste vi se att verk-\r\nligheten på ockuperad palestinsk mark i dag är den att\r\nIsraels militärregim dikterar villkoren för hundratu-\r\nsentals människor, bestämmer när de får gå och\r\nhandla, när de får gå till sjukhuset och vad de får göra\r\ni sina liv.\r\nMan begränsar människors rörelsefrihet med det\r\nenda uppenbara målet att människor ska trivas så\r\ndåligt och känna sig så pressade att de lämnar områ-\r\ndena. Ser man på en karta över Västbanken i dag\r\nfinner man att det är uppenbart att målet för den is-\r\nraeliska ockupationen inte är den tvåstatslösning som\r\njag vill se, som Vänstern vill se och som många säger\r\nsig vilja se utan i stället att successivt ta över hela de\r\nockuperade områdena. Vi kommer från Vänsterns\r\nsida aldrig att acceptera en sådan lösning.</pre><pre>Anf.  53  LEIF JAKOBSSON (s):\r\nFru talman! Jag blev oerhört glad när jag tidigare i\r\ndag hörde utrikesministern i debatten så tydligt mar-\r\nkera att rättvis handel och demokratisering av globa-\r\nliseringen är den grundläggande frågan att ta tag i om\r\ndet är en hållbar fred vi söker.\r\nDet är så lätt att tro, inte minst i den aktuella heta\r\ndebatten om Irak, att det är militära styrkeförhållan-\r\nden som avgör säkerheten på vår jord. Men lika lite\r\nsom vaktbolag och taggtråd i längden kan skydda de\r\nomåttligt rika i gated communities när de fattigare\r\nbara blir fattigare, lika ohållbart är det att tro att den\r\nrika världen kan profitera på resten av världen och\r\nhålla kraven på rättvisa stången med militära medel\r\neller andra maktmedel.\r\nÖkad internationell handel är en grundbult i arbe-\r\ntet med att utrota fattigdomen, om den sker på rättvisa\r\nvillkor och medvetet syftar till att stärka den svaga\r\nparten. Jag säger så därför att frihandel ibland an-\r\nvänds som ett mantra. Det är alldeles klart att frihan-\r\ndel på rättvisa villkor hjälper alla parter. Men det\r\nfinns lägen - det har inte minst en rapport som kom\r\nbara för ett par dagar sedan från UNDP visat - då\r\nfrihandeln sker på den starkes villkor, och då kan det\r\ntill och med vara till förfång för tredje världens län-\r\nder.\r\nTyvärr har handeln de senaste århundradena inte\r\nhaft den här inriktningen. Vi kan gå från kolonial-\r\nmakternas utsugning över det moderna globala kapi-\r\ntalets hänsynslösa utnyttjande av råvaror och männi-\r\nskor till ett par decennier av påtvingad nyliberal poli-\r\ntik in absurdum. Det är inte konstigt att tredje värl-\r\ndens folk betraktar vår del av världen med stor skep-\r\nsis och våra avsikter med viss misstänksamhet.\r\nDe senaste åren har vi sett en viss tillnyktring i det\r\ninternationella umgänget. Lika lite som de nyliberala\r\nteorierna bidrog med något gott till Malmös eller\r\nStockholms befolkning under de moderata experi-\r\nmentregimerna, lika lite har de fattiga i världen fått ut\r\nav privatiserat dricksvatten eller stängda skolor och\r\nminskad sjukvård. De krav som har ställts på u-\r\nländerna för att de ska få låna - stora nedskärningar i\r\noffentlig verksamhet som utbildning och sjukvård -\r\när absurda och kortsiktiga. Om jag själv lånade ut\r\nmina pengar till någon skulle jag nog vilja att han\r\nbåde utbildade sig och höll sig frisk så att han kunde\r\nbetala tillbaka pengarna.\r\nDet är en lång väg till en rättvis handel. Jag har\r\nmed några riksdagskamrater studerat effekterna av\r\nglobaliseringen i Indien, av kraftigt sänkta priser på\r\nexportgrödorna samtidigt som multinationella kon-\r\ncerner slår ut lokal inhemsk produktion och senare\r\nchockhöjer priserna. Vi såg byar som fått privatiserat\r\ndricksvatten i rörledningar som ingen hade råd att\r\nköpa. Vi fick höra hur de gamla patenten för medicin\r\nett efter ett gick ut. De internationella läkemedelsbo-\r\nlagen fick i stället rätten att sälja sina produkter. Pri-\r\nserna gick upp 5-7 gånger, och den obevekliga följ-\r\nden är att många människor faktiskt går under därför\r\natt de inte längre kan köpa medicin.\r\nMen jag har också träffat massor av människor,\r\norganisationer och rörelser som arbetar för en föränd-\r\nring och för rättvisare villkor. I Porto Alegre samla-\r\ndes för ett par veckor sedan över 100 000 människor\r\ntill World Social Forum. Ofta beskrivs dessa organi-\r\nsationer och träffar i svenska medier slentrianmässigt\r\nsom att det handlar om globaliseringsmotståndare\r\neller globaliseringskritiker. Det var inte den bild jag\r\nfick. I huvudsak handlar det i stället om en kritik av\r\nde orättfärdiga villkor som globaliseringen sker på\r\noch det faktum att den rika världen ofta säger en sak\r\nmen gör en annan. Och det är väsentligt.\r\nDen europeiska jordbrukspolitiken eller snarare\r\nEU:s jordbrukspolitik är en källa till oerhört mycket\r\nirritation och bidrar kraftigt till att minska trovärdig-\r\nheten i det vi säger och det vi gör. Det är obegripligt\r\nför resten av världen att vi använder skattemedel för\r\natt subventionera jordbruksproduktion. Och allra\r\nvärst är det att vi använder skattemedel för att dumpa\r\növerskott. Den politiken är dubbelt skadlig. Den ska-\r\ndar marknaden, men framför allt slår den undan be-\r\nnen för u-ländernas export av jordbruksprodukter.\r\nDärför var det ytterst glädjande att ett första steg,\r\näven om det är långt ifrån tillräckligt, togs för ett par\r\nveckor sedan när EU förklarade sig berett att börja\r\navveckla en del av subventionerna, framför allt sluta\r\nmed dumpningen, inför WTO-förhandlingarna.\r\nMen samtidigt kände jag en stor oro när jag lyss-\r\nnade på förra veckans frågestund här i kammaren, när\r\nflera ledamöter från borgerliga partier ansatte jord-\r\nbruksministern med frågor som andades krav på fort-\r\nsatta subventioner och fortsatta tullar. Vi måste inse\r\natt om EU ska ha någon trovärdighet i världshandels-\r\nfrågor får vi allt sopa rent framför egen dörr. Då har\r\nvi ett gemensamt ansvar i denna kammare.\r\nMen det räcker inte med att den rika världen öpp-\r\nnar upp för export av jordbruksprodukter. Ska tredje\r\nvärldens länder ha en chans att utvecklas måste de få\r\nrealistiska möjligheter att bygga upp konkurrenskraf-\r\ntig hemmaindustri. Därför behövs långa övergångspe-\r\nrioder - man kan inte från en dag till en annan för-\r\nvänta sig att tidigare skyddade hemmaindustrier ska\r\nkunna ställa om och möta en mördande konkurrens\r\nfrån multijättar och deras marknadsföringsbudgetar.\r\nDet ligger i allas intresse att tredje världen också kan\r\nindustrialiseras på ett ordnat sätt.\r\nGlobaliseringen kräver sociala skyddsnät. Den\r\nkräver att vi hävdar mänskliga och fackliga rättighe-\r\nter om inte globaliseringen ska innebära en negativ\r\nspiral av social dumpning och försämrade levnads-\r\nvillkor - även här i Sverige. Se till exempel hur den\r\namerikanska leksakskedjan Toys R Us för ett antal år\r\nsedan försökte etablera sig utan att erkänna löntagar-\r\nnas rätt till kollektivavtal. Den striden, som Handels-\r\nanställdas förbund i Malmö vann efter en lång kamp,\r\när en försmak av vad som kan komma om inte politi-\r\nken, fackföreningsrörelserna och folkrörelserna age-\r\nrar på den globala arenan.\r\nDärför, fru talman, måste det vara en första-\r\nhandsuppgift för Sverige att i alla sammanhang driva\r\nkraven på rättvisa villkor i världshandeln, på att\r\nmänskliga och fackliga rättigheter ska ligga till grund\r\nför ekonomiskt samarbete. Det är viktigt att säga det i\r\ndag - det är den i särklass viktigaste långsiktiga sä-\r\nkerhetspolitiska insats vi kan göra.</pre><pre>Anf.  54  CECILIA NILSSON WIGS-\r\nTRÖM (fp):\r\nFru talman! Jag vill använda min tid i denna utri-\r\nkespolitiska debatt till att fokusera på Europa. 2003 är\r\nett viktigt år för Sveriges engagemang i Europa. Dels\r\nhar vi vår folkomröstning om euron, dels pågår en\r\nframtidsdebatt om hur EU ska fungera framöver.\r\nFör att illustrera hur dessa frågor, som av vissa\r\nanses vara abstrakta eller långt borta, vill jag nämna\r\nett exempel som visar att Europa och Europafrågor\r\nhar bäring på oss i vår vardag.\r\nFör ett år sedan var jag på vårdcentralen i Major-\r\nna, där jag bor, i Göteborg. Det var en tysk läkare\r\nsom tog emot mig, och det gladde mig. Jag visste att\r\nregionen hade jobbat hårt för att rekrytera tyska läka-\r\nre, eftersom vi har läkarbrist i Sverige. Därför blev\r\njag också lika besviken när han berättade att han\r\ntänkte åka tillbaka till Tyskland. Han hade varit här i\r\ntvå år, och han trivdes. Det var inte det som var an-\r\nledningen till att han skulle flytta hem, utan proble-\r\nmet var den svaga svenska kronan.\r\nHan hade hela tiden behållit sin lägenhet i Berlin,\r\nmen i takt med att den svenska kronan försvagades\r\ngick mer och mer pengar till hyran, som ju betalades i\r\neuro. Han åkte hem, och vi förlorade en eftertraktad\r\nläkare.\r\nFramöver kommer Sverige att ha ett stort behov\r\nav arbetskraftsinvandring för att klara välfärden.\r\nPersonalbrist finns redan i dag inom sjukvården. Och\r\nvi kommer att konkurrera om arbetskraft med övriga\r\neuropeiska länder som också har en åldrande befolk-\r\nning. Hur tror ni att läkare och sjuksköterskor kom-\r\nmer att välja i framtiden - ett euroland eller Sverige\r\nutan euro? Innan ni för er själva formulerar svaret på\r\nden frågan, tänk då på att det redan är 54 länder som\r\nhar knutit sin valuta till euron.\r\nI och med östutvidgningen i maj nästa år kommer\r\nEU att släppa in tio forna kommunistländer i det\r\neuropeiska samarbetet. Då kommer rätten till fri rör-\r\nlighet för personer att omfatta 455 miljoner männi-\r\nskor, kanske.\r\nKanske, säger jag, därför att det finns en fara att\r\nden fria rörligheten begränsas. Tyskland och Österri-\r\nke fick ju med sig övriga EU på att den fria rörlighe-\r\nten för arbetskraft inte ska gälla för de nya medlems-\r\nstaterna förrän tidigast två år efter inträdet, eller\r\neventuellt först år 2011. Det var den traditionella\r\nfrämlingsrädslan som slog till i opinionen i Tyskland\r\noch Österrike. \"De kommer hit och tar våra jobb.\"\r\n\"De kommer att välla in och leva på våra bidrag.\"\r\nSom tur är behöver vi inte följa detta EU-beslut.\r\nFem EU-länder har redan deklarerat att de kommer\r\natt tillämpa egna regler och öppna gränserna för öst-\r\neuropéer. När kommer den svenska regeringen med\r\nsamma besked? Folkpartiet och svenska folket väntar\r\notåligt på detta. Sverige riskerar att hamna sist på\r\nönskelistan för européer som funderar på att jobba\r\nutomlands.\r\nDen statliga utredning som nyligen föreslagit att\r\nvi ska begränsa öppenheten och diskriminera de nya\r\nEU-medborgarna är en skam och faller offer för\r\nsamma rädslor som i Tyskland och Österrike. Dessa\r\nrädslor har alltid vid alla olika EU-utvidgningar visat\r\nsig vara obefogade. Exempelvis när Portugal och\r\nSpanien blev medlemmar i EU minskade antalet\r\nportugisiska gästarbetare i Tyskland. Det blev ingen\r\nsådan ökning som man trodde. Det finns inte samma\r\nanledning att söka sig utomlands när det egna landets\r\nutvecklingsmöjligheter dramatiskt har förbättrats.\r\nFru talman! En annan nackdel med de stängda\r\ndörrarnas politik är att illegala brottssyndikat får\r\nchansen att tjäna pengar på att komma förbi dörrarna.\r\nIllegal arbetskraftsinvandring blir följden, liksom\r\ntrafficking. Kvinnor i hundratusental är just nu sex-\r\nslavar i Europas bordeller.\r\nDrivna att ta sig ur den fattigdom som kommun-\r\nismen lämnat dem i tackar de ja till att smugglas in i\r\nEuropa för arbete. Väl i smugglarnas händer fråntas\r\nde alla rättigheter. Det som sker dagligen är ohygg-\r\nligt, och vi står handfallna.\r\nUtrikesministern sade tidigare i dag att vi behöver\r\nstärka polisinsatserna. Visst! Men varför inte låta\r\ndessa kvinnor komma hit och jobba lagligt som städa-\r\nre, vårdbiträden, kemister eller vad de nu har för\r\nyrken? Ett Europa öppet mot omvärlden med möjlig-\r\nhet till laglig arbetskraftsinvandring vore troligen ett\r\nviktigt och effektivt verktyg för att komma undan\r\nsexslaveriet.\r\nJag vill ta upp en annan fråga, nämligen EU:s\r\nframtidskonvent, som till sommaren ska lägga fram\r\nförslag till en ny författning. Vi är väldigt positiva till\r\ndetta arbete, för det sker öppet och demokratiskt. Vi\r\nhar i Folkpartiet länge efterfrågat att EU ska göras\r\nmer enkelt och förklarligt för medborgarna.\r\nTre saker är viktiga. Det första är att EU måste bli\r\nmer demokratiskt och öppet. Det uppnår vi bland\r\nannat genom att ge Europaparlamentet medbestäm-\r\nmanderätt i alla frågor.\r\nDet andra viktiga är att EU:s arbete inte får block-\r\neras genom oenighet eller användande av veton. Med\r\nså många medlemsstater som 25 är det orimligt att ett\r\nenda medlemsland kan blockera alla beslut. Kvalifi-\r\ncerad majoritet måste därför vara det beslutssätt som\r\ngäller inom ministerrådet.\r\nDet tredje är att vi som litet medlemsland är bero-\r\nende av att det inte bara är de stora länderna som styr\r\ni EU. Därför avvisar Folkpartiet det förslag som\r\nkommit från regeringen och några stora länder om att\r\nordföranden i ministerrådet skulle bli president. Det\r\när bättre att kommissionens ordförande är president.\r\nKommissionen är det organ som ska se till hela Euro-\r\npas intressen.\r\nKonventsfrågorna är kluriga och tål att reflekteras\r\növer och diskuteras noggrant. Konventet har snart\r\nhållit på ett år, men tyvärr har inte mycket märkts av\r\ndetta arbete här i Sverige. Ska man påverka saker och\r\nting inom EU gäller det att vara tidigt ute. Det går\r\ninte att ha attityden att vi först ska vänta och se vilka\r\nförslag som kommer fram och sedan agerar vi.\r\nÄven när det gäller euron har regeringen haft at-\r\ntityden vänta och se. Folkpartiet vill att Sverige ska\r\nha en aktiv Europapolitik. Jag inledde med att beskri-\r\nva hur ett utanförskap utan euron riskerar att under-\r\ngräva vår välfärd. Låt mig avsluta med att säga att\r\nden viktigaste anledningen för oss i Folkpartiet att gå\r\nmed i eurosamarbetet är att vi vill arbeta för ett enat\r\noch fredligt Europa med samarbete mellan länder och\r\nfolk över nationsgränser. Euron är ett tydligt led i\r\ndetta.</pre><pre>Anf.  55  HILLEVI LARSSON (s):\r\nFru talman! Även jag ska beröra EMU-frågan.\r\nVi ska ha en folkomröstning i höst. Det viktiga nu\r\när att folkomröstningsresultatet verkligen följs av\r\npolitikerna. Annars riskerar man att få en svekdebatt.\r\nMen innan folkomröstningen äger rum är det väl-\r\ndigt viktigt att alla som har tagit ställning, vare sig för\r\neller emot, och alla andra som ännu inte har tagit\r\nställning, men som är mitt uppe i processen att lära\r\nsig, stimulerar debatten. Ju fler som går ut och dekla-\r\nrerar vad de tycker och varför de tycker så, desto\r\nstörre chans är det att svenska folket gör detsamma\r\noch sedan går och röstar den 14 september.\r\nJag är väldigt rädd för ett lågt valdeltagande. Vi\r\nkommer att leva med detta resultat i många år, och\r\ndet är väldigt viktigt att man har legitimitet för be-\r\nslutet.\r\nJag tänkte nu berätta om några av de viktigaste\r\nskälen till att jag är för EMU.\r\nFör mig hänger EU-frågan och EMU-frågan ihop.\r\nNär jag tog ställning för EU tog jag också ställning\r\nför EMU. För mig är EMU bara en av byggstenarna.\r\nDet sägs ofta att man inte kan hävda att EMU-frågan\r\nhandlar om fred. Det är ju ingen som tror att det blir\r\nkrig om inte Sverige går med i EMU eller om de\r\nandra länderna lägger ned hela EMU-projektet. Det är\r\nhelt riktigt. Däremot är EMU ytterligare en byggsten i\r\nfredsprojektet. Allt som kan bidra till att EU-projektet\r\nblir positivt är också bra för freden i Europa.\r\nEn annan anledning till att jag tog ställning för EU\r\när att det inte längre är bara ett ekonomiskt projekt.\r\nUrsprungligen var grundtanken fred, och det skulle\r\nman uppnå genom ett ekonomiskt samarbete, fri rör-\r\nlighet för människor, kapital, varor och så vidare.\r\nDetta gynnade företagen och tillväxten, men männi-\r\nskorna, djuren, miljön, jämställdheten - alla de mjuka\r\nfrågorna - diskuterade man inte i EU, utan det var\r\nhelt upp till länderna själva att sköta det, om man\r\növer huvud taget var intresserad.\r\nMen EU-projektet har utvecklats till att även ha\r\nen politisk dimension där dessa frågor har kommit in.\r\nDet är intressant att följa hur debatten förs ute i Euro-\r\npa. Där är det de mest konservativa krafterna som är\r\nemot vidareutvecklingen av EU. Tories med Margaret\r\nThatcher i spetsen i Storbritannien var positiva till\r\nallting som hade med ekonomisk samverkan att göra.\r\nMen när det handlade om politiskt samarbete och\r\nmjuka politiska frågor drog hon och hennes parti\r\nöronen åt sig, medan fackföreningsrörelsen, social-\r\ndemokratin och även miljörörelsen ute i Europa är\r\npositiva till denna utveckling med mer samarbete på\r\ndessa områden för att uppnå en balans så att det inte\r\nbara blir ekonomiskt samarbete.\r\nEMU, den ekonomiska monetära unionen, kom-\r\nmer in i detta sammanhang. När man började att dis-\r\nkutera den politiska dimensionen med alla mjuka\r\nfrågor - miljö och sociala rättigheter - talade man\r\näven om valutan. EU-området skulle ha en gemensam\r\nvaluta för att underlätta handel, men även för att un-\r\nderlätta politikens makt i förhållande till marknaden\r\noch de större kapitalintressena.\r\nI takt med att marknaden har blivit alltmer inter-\r\nnationaliserad har också både större och i större ut-\r\nsträckning mindre länder blivit som barkbåtar på ett\r\nstormigt hav. Marknaden har väldigt mycket styrt det\r\nsom händer, och den har vapen i form av valutan som\r\nkan tvångsdevalveras och även i form av räntan som\r\nkan drivas upp. Detta påverkar ländernas politik och\r\ntvingar dem att följa marknadens krav. Det var en\r\ngrundsten i EMU-projektet att utvika detta beroende.\r\nLänderna skulle bli mer självständiga genom att sam-\r\narbeta på samma sätt som USA:s dollar har kunnat\r\nstärkas genom att delstaterna har samma valuta och\r\ngivetvis också genom att föra en bra politik för denna\r\nvaluta ska kunna upprätthållas inom ett större områ-\r\nde.\r\nDet här är ett skäl för mig att vara positiv till den\r\nekonomiska monetära unionen, att stärka politikens\r\nmakt på marknaden som ytterligare ett steg i EU:s\r\nutveckling mot ett mer politiskt projekt och inte en-\r\nbart ett ekonomiskt projekt.\r\nEtt annat skäl som är viktigt för mig är konsu-\r\nmentmakt. Ett argument för EMU är att man ska\r\nkunna jämföra priser mellan länderna. I ett land som\r\nSverige där matpriserna ligger i genomsnitt 20 %\r\nhögre än i övriga EU vore det värdefullt att kunna\r\ngöra prisjämförelser. Nu kommer inte det att bli gra-\r\ntis. Det kräver naturligtvis ett engagemang både från\r\nkonsumenterna själva och från alla myndigheter och\r\npolitiker som är inblandade i form av att någon hela\r\ntiden måste agera priskontrollant. Det måste finnas\r\nrikligt med information så att även de som inte reser\r\nmycket får tillgång till den. Det är helt uppenbart att\r\nom man börjar att utnyttja konsumentmakten skulle\r\nvi kunna få ned dagens överpriser.\r\nSedan ska man inte bortse från de problem som\r\nman har haft i en del länder som har infört euro,\r\nnämligen smyghöjningar av priserna. Vår EMU-\r\nministern Gunnar Lund har satt i gång ett arbete till-\r\nsammans med andra ministrar, bland annat vår kon-\r\nsumentminister, för att se till att detta inte händer\r\nsåvida svenska folket säger ja till euron.\r\nNär jag var i Grekland sade man där att anled-\r\nningen till smyghöjningen av priserna på grekiska\r\nvaror var inte EMU-medlemskapet utan det var att\r\nman hade tagit bort jämförpriserna i den gamla gre-\r\nkiska valutan. Folk kunde därför inte jämföra efter-\r\nsom de inte hade lärt sig att räkna om i den nya valu-\r\ntan. Då passade affärerna på att höja priserna. Lös-\r\nningen på detta problem är att vi har kvar den svenska\r\nvalutan som jämförpris under en längre övergångspe-\r\nriod, om vi går med i EMU.\r\nEtt argument som är väldigt viktigt för mig när det\r\ngäller EMU är att vi redan är med i dag. Vi har gått\r\nmed på konvergenskraven som handlar om en an-\r\nsvarsfull politik, att hålla nere underskott, statsskuld,\r\nränta, inflation och att ha en självständig centralbank.\r\nDet steget handlar egentligen om att flytta över den\r\npolitik som vi för redan i dag till en högre nivå.\r\nFör mig är det vägledande hur det har gått att vara\r\nmed i dessa två första steg mot EMU. Det har gått\r\nalldeles utmärkt. Vi har lyckats få ned underskotten\r\nsom tidigare skenade. Samtidigt har vi kunnat satsa\r\npå ökad sysselsättning och på välfärdsreformer. Det\r\nhar visat sig att de två stegen inte har varit ett hinder\r\nför detta utan snarare en förutsättning.\r\nSedan är det klart att man kan sköta ekonomin ge-\r\nnom att sänka skatterna och göra nedskärningar, men\r\ndå får man inte den kombination som vi har lyckats\r\nmed när det gäller ansvarsfull ekonomi och hög väl-\r\nfärd. Det är ett skäl för mig att gå vidare. Vi har fått\r\nlite repetition av EMU-projketet genom att vi har\r\nvarit med i de två första stegen, och då kan vi lika\r\ngärna gå med också i det tredje steget.\r\nVilken makt är det som vi avhänder oss? Tidigare\r\nnär den europeiska centralbanken inte fanns följde vi\r\nväldigt tätt i spåren på Bundesbank som då var navet i\r\nden europeiska ekonomin. Nu följer vi tätt i spåren på\r\nden europeiska centralbanken. Då anser jag att vi får\r\nmer inflytande än vad vi har i dag genom att vi kan\r\nskicka svenska representanter till centralbanken. Vi\r\ntvingas ändå följa det som man beslutar. Anledningen\r\ntill att vi följer centralbanken är inte att vi måste göra\r\ndet enligt några regler utan det är för att vi är så bero-\r\nende i dag.\r\nIngen människa är en ö, lika lite är ett land en ö i\r\nden internationella ekonomin. Jag tror snarare att vi\r\nkan stärka inflytandet på det sättet och naturligtvis\r\nallmänt öka vårt inflytande i EU när det gäller miljö,\r\njämställdhet, global rättvisa, fackliga rättigheter,\r\nkamp för sysselsättning, ja, allt vi redan driver i dag i\r\nEU. Det är självklart att man kommer att lyssna mer\r\npå ett land som är berett att vara med fullt ut i EU-\r\nmedlemskapet än på ett land som väljer att ställa sig\r\nvid sidan.\r\nDet här var mina argument för EMU. Jag hoppas\r\natt vi kommer att få höra mera från både ja-sidan och\r\nnej-sidan så att det blir ett högt valdeltagande.</pre><pre>Anf.  56  ROSSANA DINAMARCA (v):\r\nFru talman! \"Vi kommer att betrakta alla försök\r\nfrån deras sida att utvidga sitt politiska system ... som\r\nfarlig för vår fred och säkerhet ... som en manifesta-\r\ntion av ovänlig handling mot Förenta staterna.\"\r\nFru talman! Detta uttalade den amerikanske presi-\r\ndenten James Monroe om Latinamerika i ett tal till\r\nkongressen 1823. Det var också då som Monroe\r\ndeklarerade att Latinamerika skulle betraktas som\r\nFörenta staternas bakgård.\r\nFortfarande på 2000-talet betraktas Latinamerika\r\npå detta sätt av USA. När det gäller Latinamerika har\r\ndet för USA:s del aldrig handlat om demokrati eller\r\ndiktatur. USA har stött demokratiska strävanden när\r\ndet passat dem, lika väl som man har stött diktaturer\r\nnär det har passat dem bättre. Det handlar om USA:s\r\ndominans och ekonomiska intressen eller folkets rätt\r\natt bestämma i eget land.\r\nOftast har USA stött diktaturer. Man stödde gene-\r\nral Videla i Argentina. Man stödde general Bánzer i\r\nBolivia. Man stödde general Pinochet i Chile. Man\r\nstödde diktatorerna Stroessner i Paraguay och Somo-\r\nza i Nicaragua. Man har stött Fujimori i Peru. USA\r\nhar under olika perioder stött diktaturer och korrum-\r\nperade regimer i praktiskt taget samtliga latinameri-\r\nkanska länder.\r\nI dag går den största delen av USA:s militära stöd\r\ntill Colombia och den militära strategin Plan Colom-\r\nbia. Dess officiella syfte är att bekämpa drogproduk-\r\ntionen i landet. USA har redan anslagit nästan\r\n20 miljarder kronor till programmet. Pengarna går\r\nnästan uteslutande till militära ändamål och massbe-\r\nsprutning av påstådda kokaplantage. Planen har ut-\r\nsatts för massiv kritik av människorättsorganisationer,\r\nEU och även av den svenska regeringen. Samtidigt\r\nmördas oppositionen i Colombia. Vänsterpartiet\r\nUnión Patriótica har fått över 3 000 av sina medlem-\r\nmar dödade sedan starten 1984. Över två miljoner\r\nmänniskor befinner sig på flykt i sitt eget land. Men\r\ndet är inte de människorna USA hjälper, utan stödet\r\ngår till en korrupt regim, som gång efter annan har\r\navslöjats för nära samarbete med de högerextrema\r\nparamilitära grupperna som står för 80 % av brotten\r\nmot de mänskliga rättigheterna - allt enligt UD:s\r\nrapport om Colombia.\r\nFru talman! Var än folkliga rörelser för nationell\r\noch social frigörelse har uppstått har de slagits ned.\r\nMord och tortyr har under långa perioder hört till\r\nordningen för dagen i Latinamerika. Överallt har CIA\r\nvarit inblandat för att med konspirationer, lönnmord\r\noch politiska manipulationer kväva folkliga rörelser.\r\nTortyrspecialister och lönnmördare utbildade av CIA\r\nhar varit i arbete överallt i Latinamerika. Detta är inga\r\nhemska skrönor utan en brutal verklighet.\r\nFörtrycket i Latinamerika har varierat under olika\r\npresidentadministrationer. Under president Clintons\r\ntid var man inne på en annorlunda väg. I El Salvador\r\noch Guatemala fick man slut på mördandet. FMLN\r\noch URNG-gerillan kunde lägga ned sina vapen och\r\növergå till att ombilda sig till politiska partier - en\r\nutveckling som vi i Vänsterpartiet på olika sätt har\r\nunderstött. En liknande utveckling kunde man se i\r\nandra länder i Centralamerika. Ett mer normalt poli-\r\ntiskt liv började ta form.\r\nI flera länder försvann militärdiktaturerna. Vide-\r\nlas, Stroessners, Pinochets, Somozas och Fujimoris\r\nregimer försvann. En mer demokratisk ordning inför-\r\ndes. Folkliga rörelser har börjat växa sig starka. Star-\r\nkast blev de i Brasilien, där Latinamerikas starkaste\r\nsociala rörelse, MST, gjorde stora framsteg när det\r\ngällde att genomdriva jordreformer och folklig ex-\r\npropriering av stora outnyttjade landområden. Denna\r\nrörelse möttes av jordägarnas revolvermän men har\r\nändå inte kunnat stoppas. Denna mäktiga sociala\r\nrörelse har nyligen fört Lula till presidentposten i\r\nBrasilien.\r\nÄven i Venezuela och Bolivia har dessa folkliga\r\nrörelser börjat ta form. I Venezuela valdes Chávez till\r\npresident, och under hans ledning har ett omfattande\r\nreformarbete inletts. Det handlar om skolreformer,\r\nalfabetisering och demokratisering. Men man har\r\nförsökt att sabotera Chávez reformpolitik genom att\r\nlåta nyckelpersoner - direktörer och ingenjörer -\r\nstrejka och därmed knäcka landets ekonomi. Det är\r\nen metod som vi känner igen från andra länder. Ett\r\nexempel är Chile under Salvador Allende.\r\nI Bolivia har det efter diktaturens fall införts poli-\r\ntisk demokrati, men med en mycket korrupt regim.\r\nSedan tusentals år odlar bönderna koka. Man odlar\r\nden i medicinskt syfte - ett tusenårigt bruk som inte\r\nhar något med kokaintillverkning att göra. En del av\r\nkokan har dock nått uppköpare av mindre hedervärt\r\nslag. De som tjänar pengar på detta har dock inte varit\r\nkokabönderna. Oppositionspartiet MAS har krävt\r\nstöd för ett program där kokaodlandet ersätts med\r\nandra grödor. Regeringen har bemött dessa krav med\r\npolis och militär.\r\nI dag har det vuxit fram en social rörelse där det\r\ninte längre bara handlar om de kokaodlande bönder-\r\nnas villkor utan om betydligt större frågor. Regering-\r\nen har försökt genomdriva privatiseringar av landets\r\nvattentillgångar, vilket skulle få folkets kostnader för\r\nvatten att skjuta i höjden. Det har vållat häftiga pro-\r\ntester. Regeringen har gått till rent fysiskt angrepp\r\nmot parlamentariker som tillhör MAS. Ledaren och\r\nparlamentarikern för MAS, Evo Morales, har tvingats\r\nunder jorden.\r\nBland de rådgivare som USA har sänt till Bolivia\r\nfinns David Greenlee, som utsetts till ambassadör.\r\nGreenlee har ett förflutet i Contras i Nicaragua. Man\r\nsäger sig bekämpa kokaproduktionen, som är tämli-\r\ngen liten och där det drivande elementet inte är bön-\r\nderna. Men vad man verkligen är ute efter är att göra\r\nslut på en växande rörelse som har social rättvisa på\r\nsin dagordning.\r\nFru talman! Under president Bushs tid har USA\r\nlagt om politiken från Clintonadministrationen. Man\r\nvill åter dominera Latinamerika på samma sätt som\r\ntidigare. Demokratiska strävanden ses inte med blida\r\nögon. Vad det för USA:s del handlar om i Latiname-\r\nrika är att när man inte längre kan påtvinga länderna\r\nen nyliberal politik inom demokratins ramar tar man\r\ntill våld för att få igenom den. Hoppet står till de\r\nsociala rörelserna, som håller på att växa fram.</pre><pre>Anf.  57  ANNIKA QARLSSON (c):\r\nFru talman! Jag vill börja med att tacka Rossana\r\nDinamarca. Det var roligt att höra. Hon har insikter\r\nom en kontinent som vi andra kanske inte känner lika\r\nväl till.\r\nJag ska tala om ett annat område. Jag skulle vilja\r\nbörja med att visa på vår egen historia.\r\nPå 1300-talet härjade en farsot som tog många\r\nmänniskors liv här i Sverige, i övriga Europa och\r\näven i övriga världen. Stora delar av befolkningen -\r\nupp till hälften - dog utan att man visste hur man\r\nskulle kunna hindra smittspridningen eller bota dem\r\nsom insjuknade. Då hette farsoten digerdöden. I dag\r\nsprider sig en annan farsot över världen. Stora delar\r\nav befolkningen - på vissa ställen upp till hälften -\r\ndör. I dag heter den aids.\r\nDet som är så fruktansvärt med dagens situation\r\när att kunskap om hur man förebygger smittspridning\r\nfinns, mediciner som bromsar sjukdomen finns, re-\r\nsurser för att hejda utvecklingen finns i världen - men\r\nde kunskaper och resurser som finns kommer inte alla\r\ntill del.\r\nDet är totalt ca 65 miljoner som smittats sedan\r\nupptäckten i början på 1980-talet. Det finns i dag ca\r\n42 miljoner med hiv/aids. Var sjätte sekund smittas\r\nen människa av hiv.\r\nAfrika är väl den kontinent som har drabbats hår-\r\ndast. Enligt WHO är Indien nästa kontinent i farozo-\r\nnen, och ett område nära oss - Estland, Lettland och\r\nRyssland - är ytterligare en aids-bomb som måste\r\ndesarmeras. Det är en global epidemi med centrum i\r\nde fattigaste regionerna i världen.\r\nHiv/aids slår hårt mot hela samhället på alla nivå-\r\ner. Där den drar fram slås en rad verksamheter sön-\r\nder, utöver alla personliga tragedier. Samhällen, fa-\r\nmiljer och människor klarar inte att sköta det gemen-\r\nsamma. Seder och bruk påverkas. Traditionella nät-\r\nverk urholkas, och när generationen mitt i livet för-\r\nsvinner åsidosätts både omvårdnaden om barnen och\r\nde gamla. I vissa byar är hela generationer borta all-\r\ndeles för tidigt. Hiv/aids har tyvärr vridit tillbaka\r\ndecennier av social och ekonomisk utveckling i\r\nmånga utvecklingsländer.\r\nFru talman! Att stoppa spridningen av hiv/aids är\r\nett av FN:s åtta millenniemål som ska uppnås före\r\n2015. Om inte detta mål uppnås är utsikterna för att\r\nnå de andra målen väldigt små.\r\nCenterpartiet har i riksdagen motionerat om att\r\nSverige måste ge sitt fulla stöd till UNAIDS världs-\r\nomfattande kampanj mot hiv/aids-relaterad stigmati-\r\nsering och diskriminering av personer som lever med\r\nhiv/aids för att ledare runtom i världen ska förstå\r\nvidden av problemet och reagera.\r\nVi kräver att regeringen agerar för att världens le-\r\ndare ska erkänna att hiv/aids är ett problem och att de\r\nska våga tala klarspråk om att mäns sexuella uppträ-\r\ndande är orsak till spridningen av hiv/aids för att\r\nförändra attityderna till kondom och \"säker sex\". Men\r\nvi måste också kräva att åtgärder för att stoppa pro-\r\nstitution vidtas. Att stärka kvinnors ställning i sam-\r\nhället runtom i världen är en mycket viktig del i detta\r\narbete.\r\nFru talman! Om du har hälsan beror mycket på\r\nom du är rik eller fattig. Det kan vi se i Sverige, men\r\nvi kan se det med fruktansvärd tydlighet i världen.\r\nHiv/aids slår hårt mot redan fattiga länder. Världens\r\nresurser måste mobiliseras för att utrota fattigdomen\r\noch förtrycket av de mänskliga rättigheterna för att\r\ndet ska bli en långsiktigt hållbar utveckling och för att\r\nman ska komma åt spridningen av hiv/aids.\r\nUtvecklings- och biståndspolitiken måste ges en\r\nsådan inriktning att människor i mottagarländerna ges\r\nlångsiktiga förutsättningar att lösa fattigdomsproble-\r\nmen. De fattiga länderna måste själva ta ansvar för att\r\nforma en framtid, men de måste också ges möjlighe-\r\nter. Hela världen måste vara med och ta detta ansvar.\r\nBistånd och andra utvecklingsinsatser ska formas\r\nutifrån lokala behov och får därför inte omgärdas av\r\ndetaljstyrning, men det ska finnas tydliga ramar och\r\nuppföljning.\r\nHivprevention i olika former måste integreras i\r\nalla länders biståndsprogram på alla de områden som\r\nbistånd ges. För att det ska bli verklighet finns det\r\nmetoder och kunskap att hämta från arbete med köns-\r\nfrågor. Hivfrågan ska alltid finnas med och ges sär-\r\nskild uppmärksamhet. För att snarast möjligt nå re-\r\nsultat behövs det resurser.\r\nDärför anser Centerpartiet att Sverige senast 2005\r\nska ha nått enprocentsmålet, det vill säga att vi ger\r\n1 % av vår bruttonationalinkomst i bistånd. Det är ett\r\nkrav som vi har ställt i tidigare motioner här i riksda-\r\ngen.\r\nFörst när vi åstadkommer mätta magar och god\r\nhälsa är det möjligt att få människorna i de fattiga\r\nländerna att engagera sig för miljömålen. Därför\r\nmåste utvecklings- och biståndspolitiken ges en sådan\r\ninriktning att människorna i mottagarländerna ges\r\nlångsiktiga förutsättningar att lösa fattigdomsproble-\r\nmen och få en god hälsa. Fattigdomsmålet i svensk\r\nbiståndspolitik finns redan men behöver förstärkas\r\noch förtydligas.\r\nI svenskt bistånd ska samtidigt förebyggande häl-\r\nsoinsatser ges en central plats och då med speciell\r\ntyngd vid målet att bromsa och motverka hivepide-\r\nmin. Detta har vi i Centerpartiet påtalat i vår motion\r\ninför FN:s toppmöte i Johannesburg.\r\nFru talman! Hiv/aids, fattigdom, miljöhot, terro-\r\nrattacker och krig - allt hänger ihop. Med allt djupare\r\nklyftor i världen går vi mot en ohållbar utveckling.\r\nDå är det inte bara ett hot mot någon långt bort, utan\r\ndet är ett reellt hot även mot oss här i Sverige. Det,\r\nom inget annat, borde få alla och envar att stå upp i\r\nde här frågorna.</pre><pre>Anf.  58  GUNILLA WAHLÉN (v):\r\nFru talman! I södra Algeriets ökenområden ligger\r\nett jättelikt flyktingläger. Där vistas tusentals barn,\r\ngamla, kvinnor och män. Barnen är födda där och\r\näven många av deras föräldrar. De gamla och medel-\r\nålders flydde dit när Marocko invaderade och ocku-\r\nperade deras land för över 25 år sedan. De lever där\r\nunder FN:s beskydd och på algeriers välvilja. Det\r\nfinns inga permanenta arbeten och ingen produktion.\r\nDe flesta bor i tält. Deras tillgång till sjukvård och\r\nutbildning är helt beroende av olika samfunds, län-\r\nders och frivilligorganisationers bistånd.\r\nI mer än 25 år har Västsaharas folk under Polisa-\r\nrios ledning kämpat för sitt nationella oberoende.\r\nMan har kämpat mot marockanska myndigheter och\r\nmilitärer som har ockuperat landet. FN:s avkoloniali-\r\nseringskommitté har fastslagit att det västsahariska\r\nfolket har rätt att besluta om sin egen framtid. Det\r\nvästsahariska folket och Polisario har folkrätten på\r\nsin sida. Polisario har krävt att Västsaharas framtid\r\nska avgöras och angett hur en återflyttning ska orga-\r\nniseras. Och frågan ska avgöras i en folkomröstning.\r\nDenna folkomröstning har förhalats av Marocko i\r\növer tio år. På olika sätt har Marocko försökt mani-\r\npulera FN. Kofi Annans särskilda ombud James Ba-\r\nker har försökt förhandla och komma fram till olika\r\nlösningar. Man har kommit på en tredje väg, vilket\r\nskulle betyda att man övergav folkomröstningen och\r\natt Västsahara skulle bli en del av Marocko. Denna\r\nlinje förkastas av Polisario och FN:s säkerhetsråd.\r\nVi är många från olika partier i denna riksdag som\r\nanser att folkomröstning är den enda rimliga vägen.\r\nAndra vägar vore att frångå folkrätten.\r\nMånga länder är intresserade av det område som\r\nMarocko har ockuperat. USA och länder i Europa\r\nmed ekonomiska intressen i Marocko kan vara intres-\r\nserade av att Västsahara uppgår i Marocko då olika\r\nföretag har börjat projektera olja på sahariskt territo-\r\nrium. Västvärldens dammsugning av världen efter\r\nolja får inte leda till att man tummar på folkrätten och\r\nfolkets självbestämmanderätt.\r\nVästsahara utgör en liten del av den afrikanska\r\nkontinenten, men den är principiellt viktig. Det finns\r\nandra länder där problemen är större och mer vittom-\r\nfattande. Kontinenten har plågats av omfattande krig\r\noch strider med svält och nöd i spåren. I dag är situa-\r\ntionen akut i Eritrea och Etiopien där 15 miljoner\r\nmänniskors liv är i fara på grund av svält. Det är inte\r\nförsta gången som det inträffar. Eritrea och Etiopien\r\nmåste uppnå stabila och normala förhållanden. Den\r\nhjälp som ges till området har till största delen haft\r\nkaraktären av katastrofhjälp som inte övergått till\r\nhjälp till utveckling.\r\nUtvecklingsländerna har själva ett avgörande an-\r\nsvar för att bekämpa fattigdomen. Anna Lindh sade i\r\ndagens utrikespolitiska debatt:\r\n\"Vi behöver globalisera demokratin, men också\r\ndemokratisera globaliseringen.\"\r\nDe fattiga länderna måste få ett eget självbestäm-\r\nmande över sina egna länder på sina egna villkor.\r\nGlobaliseringen får inte förvärra och fördjupa orättvi-\r\nsor och klyftor. Bistånd måste bli mer träffsäkert då\r\ndet gäller att bekämpa fattigdom, svält och sjukdo-\r\nmar. Det är barn och kvinnor som drabbas hårdast\r\növer hela världen.\r\nAnnika Qarlsson tog just upp hiv/aids-epidemin,\r\noch jag vill också tala lite grann om den. Den slår\r\nmed stor kraft sönder människors liv, ja till och med\r\nhela nationalekonomiska system i vissa länder. I\r\nTanzania, som jag vistades i i höstas, finns områden\r\ndär 30 % av de gravida kvinnorna är smittade, 30 %\r\nav kvinnorna i åldern 15-25 år. Mycket unga männi-\r\nskor, studenter och barn, är sjuka och dör. Hela landet\r\nförlorar lärare, vårdpersonal, ekonomer och en arbets-\r\nför befolkning som kan producera mat och andra\r\nvaror för landets tillväxt, utveckling och framtid.\r\nHandel är ett sätt att öka välstånd. Men det är vik-\r\ntigt att vi som tillhör den rika världen också tar vårt\r\nansvar när det gäller global handel, främst då via\r\nWTO.\r\nGenom ett nytt WTO-avtal skulle världens 49 fat-\r\ntigaste länder kunna kringgå patentregler för att få\r\nköpa billigare kopior av vissa läkemedel. USA för-\r\nhalar denna lösning i förhandlingarna och vill ha\r\nsträngare regler och bestämma vilka regler och tarif-\r\nfer som ska gälla.\r\nUtvecklingsländerna motsätter sig, med rätta, så-\r\ndana listor och begränsningar och menar att det är\r\nupp till dem själva, inte upp till USA, att avgöra när\r\nde befinner sig i en hälsokatastrofsituation och behö-\r\nver vissa mediciner.\r\nDet är landet självt som ska bekämpa fattigdom\r\noch sjukdomar. Vi i rikare länder ger då ett bistånd\r\nsom sker på mottagarlandets villkor. WTO-\r\nförhandlingarna om patentregler och läkemedel till de\r\nfattigaste länderna får inte förhalas på det sätt som\r\nUSA gör. Övriga 144 medlemsstater i WTO måste\r\naktivt stödjas av Sverige för att få ett avtal som gyn-\r\nnar att barn, kvinnor och män i de allra fattigaste\r\nländerna får tillgång till dessa patenterade läkemedel.\r\nDessa frågor kommer i skymundan av USA:s\r\nstorsatsning på ett krig i Mellanöstern och dess ensi-\r\ndiga stöd till Israel. Med krig avskaffar man inte\r\nosäkerhet och fattigdom. Att bekämpa fattigdom och\r\nohälsa är en säkerhetsfråga för hela världen. Till-\r\nsammans måste vi ta det ansvaret!</pre><pre>Anf.  59  BIRGITTA AHLQVIST (s):\r\nFru talman! Barentsregionen är trots sin storlek,\r\nsina väldiga naturtillgångar och sitt strategiska läge\r\nen relativt okänd del av norra Europa. Därför tar jag\r\nså ofta jag kan tillfället i akt att tala om den här fan-\r\ntastiska regionen. Till och med när folk frågar mig\r\nvarifrån jag kommer brukar jag svara: Jag är barents-\r\nbo. Det väcker oftast en undran om var Barents lig-\r\nger.\r\nBarentsregionen har etablerats genom avtal mel-\r\nlan Norge, Sverige, Finland och Ryssland. Intentio-\r\nnen är att regionen ska utvecklas och ytterligare stär-\r\nkas.\r\nTvå mycket framträdande processer i dagens Eu-\r\nropa är just integration och regionbyggande. Vid\r\nEU:s toppmöte i Feira antogs en handlingsplan för\r\nden nordliga dimensionen. Ett syfte med den är att\r\nundvika nya delningslinjer i Europa. \"Samarbete\" är\r\nett nyckelord.\r\nEU:s handlingsplan för den nordliga dimensionen\r\nkan ses som ett uttryck för EU:s engagemang i Ba-\r\nrentsregionen.\r\nUnder många år har vi i norra Sverige utarbetat en\r\nunik modell ur ett underifrånperspektiv för kontakter-\r\nna inom Barentsregionen och samarbetet med Ryss-\r\nland. Modellen bygger på vår geografiska närhet och\r\nsaknar motstycke i övriga Europa. Aktörer från län,\r\nvänorter, näringslivsorganisationer. företag, univer-\r\nsitet, folkhögskolor, övriga skolor, politiska partier,\r\nfolkrörelser, kulturorganisationer och press samt inte\r\nminst enskilda individer medverkar mycket aktivt i\r\nsamarbetet.\r\nDessutom är vår målsättning att bidra till att öka\r\nkompetensen i olika verksamheter och förbättra för-\r\nmågan att använda olika finansieringsmöjligheter\r\ninom bland annat EU-systemet när det gäller att bidra\r\ntill att utveckla Barentsregionen.\r\nMen för närvarande tas ofta nya initiativ med\r\notillräcklig samordning eller bristfälliga kunskaper\r\nom snarlika initiativ som tidigare tagits. Man utnyttjar\r\nhelt enkelt inte tidigare gjorda erfarenheter på grund\r\nav att man inte känner till dem.\r\nSverige och även EU har en rad säkerhetspolitis-\r\nka, näringspolitiska, miljömässiga, sociala och kultu-\r\nrella skäl att öka samarbetet med nordvästra Ryss-\r\nland. För närvarande finns det ingen samlad bild av\r\nutvecklingsarbetet. Det finns ett stort behov av en\r\norganisation som utan att hämma mångfalden i sam-\r\narbetet kan säkra en bättre anpassning till behoven, en\r\nbättre samordning av insatserna och en effektivare\r\nspridning av erfarenheter och resultat.\r\nEtt Barentsinstitut eller ett Barentssekretariat i\r\nnorra Sverige skulle kunna bidra till integrationspro-\r\ncessen och främja ett gränsöverskridande regionbyg-\r\ngande i nordligaste Europa. Ett sådant institut skulle\r\nkunna ta sikte på att stödja ledning och samordning\r\nav Barentssamarbetet och tillhandahålla information,\r\nvara ett forum för visionärt och strategiskt framtid-\r\nstänkande och engagera sig i arbetet med att utveckla\r\nnya idéer och projekt.\r\nI dag finns det institut, centrum och organisationer\r\ni Finland, Norge och Ryssland men inte i Sverige. De\r\nbedriver information, rådgivning och bevakning men\r\nockså forskning och studentutbyte. Inte bara i våra\r\nnordiska grannländer utan även i andra länder finns\r\ndet institut, centrum, som skulle kunna vara en mo-\r\ndell och förebild för ett Barentsinstitut på den svenska\r\nsidan och för vad det skulle kunna innehålla och\r\nprestera.\r\nVår utrikesminister Anna Lindh skrev i en artikel\r\natt den nordliga dimensionen måste ses som en ge-\r\nmensam angelägenhet för hela Europa, precis som\r\nEU:s politik riktas mot Medelhavet och västra Bal-\r\nkan. Det är mycket bra. Men till skillnad från Barce-\r\nlonaprocessen och programmet för västra Balkan\r\nfinns det ingen egen budgetlinje för insatser inom\r\nramen för den nordliga dimensionen. Där måste vi\r\noch den nordliga dimensionen flytta fram positioner-\r\nna.\r\nEU måste avsätta specifika medel för den nordliga\r\ndimensionen. Insatserna bör ha en kompletterande\r\ninriktning och omfattning som innebär att norra Eu-\r\nropa inte utestängs från stöd ur andra finansie-\r\nringskällor inom EU som Tacis- och Phareprogram-\r\nmen. EU måste dessutom bedriva ett bättre samarbete\r\nmed befintliga nationella och regionala institutioner\r\nsom Barentsrådet och regionrådet.\r\nOm EU inrättade en plattform för samordning, in-\r\nformation och service inom den nordliga dimensionen\r\ni norra Sverige och Sverige inrättade en för den na-\r\ntionella delen av Barentssamarbetet, som Norge gjort,\r\nskulle det kunna bli ett bra instrument för att bättre\r\nintegrera norra Sverige och hela Barentsregionen i\r\nEU:s verksamhet.\r\nFör att permanent stärka det framtida arbetet inom\r\nBarentsregionen och den nordliga dimensionen till-\r\nsammans med olika aktörer bör vi i Sverige stödja\r\ntillskapandet av ett Barentsinstitut i norra Sverige där\r\nockså EU ingår. Det kan vara ett led i strävandena att\r\nflytta EU:s och Europas tyngdpunkt norrut, vilket bör\r\nvara i allas intresse.\r\nFru talman! Genom ett Barentsinstitut får Barents-\r\nregionen ett ansikte utåt, vilket innebär att regionen\r\nblir känd för fler än för oss som bor där uppe. När jag\r\nsäger att jag är barentsbo kommer jag då inte att få\r\nfrågan var Barents ligger.</pre><pre>Anf.  60  HÅKAN LARSSON (c):\r\nFru talman! Jag ska delvis ta upp samma tema\r\nsom Birgitta Ahlqvist. Det är ett tema som har varit\r\nalltför ovanligt under senare år, nämligen samarbetet\r\nmellan öst och väst, i det här fallet mellan öst och\r\nväst på den skandinaviska halvön och i norra Europa i\r\növrigt.\r\nUnder 1900-talet förstärktes kontakterna nord-syd\r\ni de skandinaviska länderna. Makthavarna, vare sig\r\nde satt i Stockholm, Oslo eller Helsingfors, tänkte\r\nalltmer ensidigt nationellt, och betydelsen av de\r\ngamla öst-västliga kontakterna över gränserna i Nor-\r\nden tonades successivt ned.\r\nFortfarande härskar detta nord-syd-tänkande i hög\r\ngrad i de styrandes perspektiv, men det finns en del\r\npositiva tendenser. I norr utvecklas Barentssamarbe-\r\ntet, som Birgitta Ahlqvist talade om, sedan snart ett\r\ndecennium tillbaka. Det går sakta, och vi hörde här\r\natt det behövs samordningsinsatser för att det ska bli\r\neffektivt. Här har Sverige, som för närvarande är\r\nordförande i Barentsrådet, en viktig roll för att driva\r\npå samarbetet över gränserna och finna strukturer och\r\nformer som gör att det fungerar bättre.\r\nHär finns en gemensam region där Norge, Sveri-\r\nge, Finland och Ryssland möts. Här behöver nya\r\nkontaktytor i öst-västlig riktning utvecklas, vilket inte\r\nminst kräver förbättrade kommunikationer över grän-\r\nserna.\r\nSjälv vill jag särskilt i det här sammanhanget lyfta\r\nfram vikten av ett ökat öst-väst-samarbete i Mittnor-\r\nden utifrån mitt hemläns, Jämtlands, perspektiv.\r\nLänge har intrycket varit att de centrala makthavarna\r\ni Sverige har levt i tron att det bara finns öde fjäll\r\nväster om Åreskutan, där de åker skidor någon vecka\r\npå vintern. Så är det inte. Bara några mil västerut\r\nlever en halv miljon trönder, de flesta av dessa trön-\r\nder i högönsklig välmåga.\r\nMedan Jämtlands län kämpar med negativ befolk-\r\nningsutveckling och låg tillväxt hör grannfylket Sør-\r\nTrøndelag till Nordens främsta tillväxtområden just\r\nnu. En rapport som Institutet för tillväxtpolitiska\r\nstudier, ITPS, i Östersund presenterar i dag visar att\r\nmellersta Norrland har den sämsta utvecklingen bland\r\nregionerna i hela EU. Läget är alltså allvarligt, och då\r\nmåste man vidta åtgärder. EU-inträdet har inte stärkt\r\nregionen jämfört med andra regioner även om man\r\nfullt ut försöker ta vara på de möjligheter som struk-\r\nturfonder och andra EU-insatser innebär.\r\nDen nationella politiken har inte givit regionen\r\nförutsättningar att ta vara på de stora utvecklingsmöj-\r\nligheter som faktiskt finns.\r\nSer man det här kan man tycka att situationen är\r\ndyster. Men det finns en stor framtidspotential som\r\nkan ge hela denna region ett välkommet lyft, nämli-\r\ngen ett närmare samarbete i öst-västlig riktning.\r\nRegionen har självfallet ett stort eget ansvar för\r\natt ta vara på möjligheterna, men den centrala politi-\r\nken måste ge bättre förutsättningar för samarbetet.\r\nDet finns alltfler som jobbar med detta nu, inte minst\r\ni Jämtlands län. Själv deltog jag vid en gränsträff\r\nmellan jämtar och trönder i Storlien för en vecka\r\nsedan.\r\nEn viktig fråga som då diskuterades är självfallet\r\nkommunikationerna. Sedan i höstas går det äntligen\r\nett direkttåg, Nabotåget, mellan Östersund och\r\nTrondheim som gör det möjligt att åka kollektivt fram\r\noch tillbaka mellan dessa metropoler över dagen.\r\nDet finns en vision om snabbtåg, snabba bekväma\r\ntåg: Atlantbanan. Från svensk sida är vi i det här\r\nfallet faktiskt bättre än norrmännen. Vi har rustat upp\r\nbanvallen ända upp till Storlien. Nu måste vi sätta\r\npress på Norge att elektrifiera och rusta upp sin del av\r\nbanan så att snabbtågsförbindelsen snart blir möjlig.\r\nSnabba och bekväma kommunikationer över gränsen\r\när nämligen av avgörande betydelse för att samarbetet\r\növer hela fältet i denna gemensamma, gränslösa regi-\r\non ska kunna utvecklas positivt.\r\nEtt projekt som diskuteras alltmer i sammanhang-\r\net är att skapa en transportkorridor från nordvästra\r\nRyssland genom hela norra Skandinavien till de isfria\r\nhamnarna vid Trondheimsfjorden. Här har självfallet\r\njärnvägsförbindelserna stor betydelse, men det gäller\r\nockså att finna resurser och förutsättningar för att\r\nutveckla hamnkapaciteten i hamnarna i Trøndelag.\r\nDet finns också gränshinder och gränskrångel\r\nkvar som försvårar samarbetet i de nordiska gränsre-\r\ngionerna. Det var positivt att höra att utrikesminister\r\nAnna Lindh i sin deklaration i dag underströk att\r\nSverige som ordförande i det nordiska regerings-\r\nsamarbetet ska verka för minskade gränshinder i\r\nNorden. Nu gäller det också att visa det i praktiken så\r\natt det inte bara stannar vid ord.\r\nJag hoppas också att det faktum att den minister\r\nsom ansvarar nordiskt samarbete för närvarande heter\r\nBerit Andnor och kommer från Jämtland - och har\r\nförhållandena i denna region klara för sig - ska inne-\r\nbära att regeringen arbetar mer aktivt än tidigare för\r\natt undanröja hindren för att det här samarbete ska\r\nkunna utvecklas.\r\nPotentialen för ett närmare samarbete i öst-västlig\r\nriktning är mycket stor, och den måste tas till vara.\r\nHistorien visar att under de perioder då samarbetet i\r\nöst-västlig riktning har varit som mest intensivt, då\r\nhar de här regionerna utvecklats positivt. De har växt,\r\nbåde ekonomiskt och befolkningsmässigt. Dit kan vi\r\nkomma igen. Vi behöver ett starkare öst-västligt sam-\r\narbete i Norden. Vi behöver ett närmare nordiskt\r\nsamarbete.</pre><pre>Den utrikespolitiska debatten var härmed avslu-\r\ntad.</pre><pre>2 §  Justering av protokoll</pre><pre>Justerades protokollet för den 6 februari.</pre><pre>3 §  Ledighet</pre><pre>Andre vice talmannen meddelade att Gabriel Ro-\r\nmanus (fp) ansökt om sjukledighet under tiden den 24\r\nfebruari-6 april.</pre><pre>Kammaren biföll denna ansökan.</pre><pre>Andre vice talmannen anmälde att Louise Edlind-\r\nFriberg (fp) skulle tjänstgöra som ersättare för Gabri-\r\nel Romanus.</pre><pre>4 §  Meddelande om aktuell debatt</pre><pre>Andre vice talmannen meddelade att på begäran\r\nav Kristdemokraternas riksdagsgrupp skulle en aktu-\r\nell debatt om vården och omsorgen av äldre anordnas\r\ntorsdagen den 20 februari kl. 12.00.</pre><pre>Från regeringen skulle socialminister Lars\r\nEngqvist delta.</pre><pre>Den inkomna skrivelsen hade följande lydelse:</pre><pre>Till talmannen\r\nBegäran om aktuell debatt i kammaren angående\r\nvården och omsorgen av äldre\r\nI dag - den 5 februari 2003 - tar regeringen emot\r\nSocialstyrelsens lägesrapport Vård och omsorg om\r\näldre. Lägesrapporten tar upp tillståndet och utveck-\r\nlingen i vården och omsorgen om äldre.\r\nSocialstyrelsen drar bland annat följande slutsat-\r\nser:\r\n- allt färre av de allra äldsta får hjälp. Situationen i\r\nvården och omsorgen är ansträngd. Det finns ett\r\nökat gap mellan utbudet och efterfrågan på vård\r\noch omsorg.\r\n- bristerna är särskilt allvarliga inom äldreboendet.\r\nDet medicinska omhändertagandet och det sociala\r\ninnehållet måste utvecklas.\r\n- anhöriga tvingas ta ett allt större ansvar när det\r\ngäller att tillgodose de äldres behov av vård och\r\nomsorg. Utvecklingen aktualiserar en frågeställ-\r\nning om det offentliga åtagandet är under föränd-\r\nring.\r\n- personal- och kompetensbristen utgör det kanske\r\nstörsta hotet mot vårdkvaliteten. Att öka rekryte-\r\nringen och minska den höga sjukfrånvaron är all-\r\ndeles nödvändigt.\r\n- ytterligare satsningar krävs inom vården och om-\r\nsorgen av de äldre. Kunskap, kvalitet, innehåll\r\noch effektivitet i vården och omsorgen måste ut-\r\nvecklas.\r\nSocialstyrelsens rapport är en bra och genomar-\r\nbetad sammanfattning över den aktuella situationen i\r\nvården och omsorgen av de äldre. Lägesrapporten kan\r\nsägas vara en uppföljning av den nationella hand-\r\nlingsplanen. Socialstyrelsens iakttagelser är oroande.\r\nMan kan konstatera att ett flertal rapporter, upp-\r\nföljningar och utredningar pekar åt samma håll, näm-\r\nligen att vården och omsorgen av de äldre i många\r\navseenden försämrats de senaste åren. Med anledning\r\nav detta är det viktigt att riksdagen öppnar för en\r\nriksdagsdebatt kring den aktuella frågan om hur äld-\r\nres vård och omsorg kan förbättras.\r\nFör kristdemokraternas riksdagsgrupp\r\nMaria Larsson\r\nVice gruppledare</pre><pre>5 §  Meddelanden om ändringar i kammarens\r\nsammanträdesplan</pre><pre>Andre vice talmannen meddelade att voteringen\r\nonsdagen den 5 mars kl. 9.00 skulle utgå.\r\nAndre vice talmannen meddelade att statsminis-\r\nterns frågestund torsdagen den 22 maj skulle flyttas\r\ntill torsdagen den 15 maj kl. 14.00 och att vanlig\r\nfrågestund skulle äga rum torsdagen den 22 maj\r\nkl. 14.00.</pre><pre>Meddelandena hade delats ut till kammarens le-\r\ndamöter.</pre><pre>6 §  Hänvisning av ärenden till utskott</pre><pre>Föredrogs och hänvisades\r\nMotioner\r\n2002/03:So36-So38 till socialutskottet</pre><pre>7 §  Anmälan om interpellationer</pre><pre>Anmäldes att följande interpellationer framställts</pre><pre>den 11 februari</pre><pre>2002/03:178 av Marie Wahlgren (fp) till utbild-\r\nningsminister Thomas Östros\r\nKvaliteten på svensk forskning\r\n2002/03:179 av Inger René (m) till statsrådet Mona\r\nSahlin\r\nInvandrarflickors rätt till eget liv\r\n2002/03:180 av Marietta de Pourbaix-Lundin (m) till\r\nstatsrådet Mona Sahlin\r\nFri- och rättigheter för flickor från så kallade heder-\r\nskulturer</pre><pre>den 12 februari</pre><pre>2002/03:181 av Marietta de Pourbaix-Lundin (m) till\r\nstatsrådet Lars-Erik Lövdén\r\nEU och bostadsstöd\r\n2002/03:182 av Michael Hagberg (s) till jordbruks-\r\nminister Ann-Christin Nykvist\r\nKonkurrensvillkoren för kycklingindustrin\r\n2002/03:183 av Bo Könberg (fp) till statsrådet Hans\r\nKarlsson\r\nFinansiell samordning för sjukvård och rehabilitering</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 18 februari.</pre><pre>8 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 12 februari</pre><pre>2002/03:508 av Britta Lejon (s) till utrikesminister\r\nAnna Lindh\r\nFN:s kommission för mänskliga rättigheter\r\n2002/03:509 av Ewa Larsson (mp) till statsrådet\r\nUlrica Messing\r\nVägverkets prioriteringar\r\n2002/03:510 av Carl-Axel Johansson (m) till nä-\r\nringsminister Leif Pagrotsky\r\nInfrastrukturen i sydöstra Skåne\r\n2002/03:511 av Carl-Axel Johansson (m) till justi-\r\ntieminister Thomas Bodström\r\nNationella ID-kort\r\n2002/03:512 av Luciano Astudillo (s) till statsrådet\r\nJan O Karlsson\r\nFlykting på grund av religiös tillhörighet\r\n2002/03:513 av Marietta de Pourbaix-Lundin (m) till\r\nfinansminister Bosse Ringholm\r\nArvs- och gåvoskatterna\r\n2002/03:514 av Viviann Gerdin (c) till finansminister\r\nBosse Ringholm\r\nMervärdesskattereglerna för kassarabatter\r\n2002/03:515 av Rossana Dinamarca (v) till statsrådet\r\nHans Karlsson\r\nSaabvarsel\r\n2002/03:516 av Marietta de Pourbaix-Lundin (m) till\r\nsocialminister Lars Engqvist\r\nStödet till handikapporganisationer\r\n2002/03:517 av Berit Högman (s) till socialminister\r\nLars Engqvist\r\nStöd för kvalitetsutveckling</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 18 februari.</pre><pre>9 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 12 februari</pre><pre>2002/03:464 av Cecilia Nilsson Wigström (fp) till\r\nstatsrådet Mona Sahlin\r\nMångfalden i offentliga sektorn\r\n2002/03:467 av Gustav Fridolin (mp) till socialmini-\r\nster Lars Engqvist\r\nHomofobi inom vården\r\n2002/03:468 av Rolf Gunnarsson (m) till försvarsmi-\r\nnister Leni Björklund\r\nFlygtransporter för våra utlandsstyrkor\r\n2002/03:469 av Lena Ek (c) till socialminister Lars\r\nEngqvist\r\nVäntetid för tandvård\r\n2002/03:470 av Magdalena Andersson (m) till stats-\r\nrådet Berit Andnor\r\nInformation om pensionsreformen\r\n2002/03:471 av Margareta Pålsson (m) till kulturmi-\r\nnister Marita Ulvskog\r\nKulturminnesvården\r\n2002/03:472 av Carl-Axel Roslund (m) till statsrådet\r\nMorgan Johansson\r\nKommuner som bryter mot lagen\r\n2002/03:475 av Carina Adolfsson Elgestam (s) till\r\nutbildningsminister Thomas Östros\r\nGratis skolskjuts vid gemensam vårdnad\r\n2002/03:477 av Lars Gustafsson (kd) till miljöminis-\r\nter Lena Sommestad\r\nVerksamhetsutövares ansvar\r\n2002/03:478 av Lars Gustafsson (kd) till miljöminis-\r\nter Lena Sommestad\r\nCertifieringssystem för vissa bilreservdelar\r\n2002/03:479 av Kent Olsson (m) till miljöminister\r\nLena Sommestad\r\nSupertanken Stemnitsa\r\n2002/03:480 av Ulla Löfgren (m) till statsrådet Mor-\r\ngan Johansson\r\nKvinnliga företagare i socialförsäkringssystemet\r\n2002/03:485 av Lars-Ivar Ericson (c) till kulturmi-\r\nnister Marita Ulvskog\r\nKultur som hälsobefrämjande faktor\r\n2002/03:486 av Karin Thorborg (v) till näringsmi-\r\nnister Leif Pagrotsky\r\nPostens framtid\r\n2002/03:490 av Ingela Thalén (s) till miljöminister\r\nLena Sommestad\r\nFinansiering av kärnkraftsavfall\r\n2002/03:491 av Göran Norlander (s) till statsrådet\r\nUlrica Messing\r\nVisit Sweden\r\n2002/03:492 av Lars-Ivar Ericson (c) till statsrådet\r\nMona Sahlin\r\nInvandrarflickors idrottsvanor</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 18 februari.</pre><pre>10 §  Kammaren åtskildes kl. 15.27.</pre><pre>\r\nFörhandlingarna leddes\r\nav talmannen från sammanträdets början till och med\r\n1 § anf. 10 (delvis),\r\nav förste vice talmannen därefter till och med anf. 29\r\n(delvis),\r\nav tredje vice talmannen därefter till och med anf. 57\r\n(delvis) och\r\nav andre vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}