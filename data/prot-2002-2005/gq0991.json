{"dokumentstatus":{"dokument":{"hangar_id":"2348264","dok_id":"GQ0991","rm":"2002/03","beteckning":"91","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"91","slutnummer":"0","datum":"2003-04-15 00:00:00","systemdatum":"2005-10-27 12:08:42","publicerad":"2003-04-15 00:00:00","titel":"Riksdagens snabbprotokoll 2002/03:91 Tisdagen den 15 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{158B3D80-2AA7-4709-8B84-11BFCFA914F3}","dokument_url_text":"http://data.riksdagen.se/dokument/GQ0991/text","dokument_url_html":"http://data.riksdagen.se/dokument/GQ0991","dokumentstatus_url_xml":"http://data.riksdagen.se/dokumentstatus/GQ0991","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2002/03:91</div>\r\n<div class=\"sidhuvud_datum\">Tisdagen den 15 april</div>\r\n<div class=\"sidhuvud_klockslag\">Kl. 10.00 - 12.42</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>\r\n--------------------------</pre><pre>Välkomsthälsning</pre><pre>Anf.  1  TALMANNEN:\r\nFirst I would like to address Mrs Sylvia Heal,\r\nFirst Deputy Speaker of the House of Commons,\r\nUnited Kingdom. You are most welcome to attend\r\nour session for the spring budget. Very welcome!</pre><pre>1 §  Bordläggningsdebatt med anledning av\r\nvårpropositionen</pre><pre>Anmäldes\r\nProposition\r\n2002/03:100 2003 års ekonomiska vårproposition</pre><pre>Finansministern överlämnade 2003 års ekonomis-\r\nka vårproposition 2002/03:100.</pre><pre>Anf.  2  Finansminister BOSSE RINGHOLM (s):\r\nHerr talman! Vårpropositionen är ett uttryck för\r\natt den socialdemokratiska regeringen tillsammans\r\nmed sina samarbetspartier är beredd att ta ett ansvar\r\nför svensk ekonomi i en allvarlig tid. Vi har en inter-\r\nnationell situation som både säkerhetspolitiskt och\r\nekonomiskt har präglats av mer oro än på mycket\r\nlänge. Det är självfallet så att den långa uppmarschen\r\nmot det Irakkrig som ännu inte är avslutat också har\r\npåverkat världens ekonomi och världshandeln i stor\r\nomfattning. Det har förstärkts av att vi sedan två eller\r\ntre år tillbaka också har haft en kraftig internationell\r\nkonjunkturförsvagning.\r\nI det läget kan man för svensk del konstatera två\r\nsaker. Det ena är att svensk ekonomi står stark i ett\r\ninternationellt perspektiv och i ett EU-perspektiv. Det\r\nandra är naturligtvis att svensk ekonomi också drab-\r\nbas av den internationella lågkonjunkturen. Vi påver-\r\nkas som många andra länder, även om vi har bättre\r\nförutsättningar än andra länder.\r\nSvensk ekonomi är i ett EU-perspektiv stark. Man\r\nkan konstatera att bara för några veckor sedan gjorde\r\nEU-kommissionen den årliga jämförelsen mellan de\r\n15 EU-länderna när det gäller ekonomisk reformtakt.\r\nEU-kommissionen jämför alltid hur långt länderna\r\nhar kommit i den så kallade Lissabonprocessen. Där\r\nplacerade sig de tre nordiska länderna på tätplats. Det\r\nvar Sverige etta, Finland tvåa och Danmark trea. Det\r\nvar inte bara när det gäller de ekonomiska reformer-\r\nna, tillväxt, sysselsättning, forskning, kapital till fö-\r\nretagen, utbildning och mycket annat som de tre nor-\r\ndiska länderna och Sverige hade en tätposition.\r\nSamma tätposition har de tre nordiska länderna\r\nnär det gäller de offentliga finanserna. EU-\r\nkommissionen presenterade för några dagar sedan sin\r\nbedömning av 2003 års offentliga finanser i Europa.\r\nDet är, dessvärre, kan man säga, bara 3 av 15 länder i\r\nEU som har ett offentligt överskott i sina finanser. Då\r\ntalar jag om både statens finanser, kommuner och\r\nlandsting och det som finns i våra offentliga pen-\r\nsionssystem. Det är Sverige, Finland och Danmark,\r\nsamma tre nordiska länder, som leder reformligan.\r\nDet är bara de tre länderna som också har ett över-\r\nskott i sina offentliga finanser.\r\nMed all respekt för det goda resultat som vi i\r\nNorden har är det ändå så att vår befolkningsandel i\r\nEU naturligtvis inte räcker till för att väga upp när de\r\nstora länderna, som Tyskland, Frankrike och Italien,\r\nhar underskott runt 3 % eller till och med över 3 %.\r\nDet drabbar naturligtvis också svensk ekonomi när\r\nmånga länder har fått en mycket liten och låg tillväxt\r\nunder senare tid.\r\nSverige ligger när det gäller tillväxt och arbetslös-\r\nhet definitivt på den övre planhalvan i EU-\r\nsammanhang. Vi förväntas få något snabbare tillväxt i\r\når än övriga EU-länder enligt EU-kommissionens\r\nbedömningar. Och vi har en arbetslöshet som jämfört\r\nmed EU-länderna i övrigt kanske bara är hälften av\r\nvad många andra EU-länder har. Vi har haft en rela-\r\ntivt liten ökning av arbetslösheten, medan andra i EU\r\nhar drabbats betydligt mer under senare tid.\r\nÄven om man kan säga att Sveriges offentliga\r\nfinanser är i god ordning och vi i EU-sammanhang\r\nhar en god position har också vi, vilket jag alldeles\r\nnyss konstaterade, drabbats av den internationella\r\nkonjunkturnedgången. Det har gjort att det som alla i\r\nhöstas bedömde som ganska självklart, att 2003 års\r\nekonomi och tillväxt skulle bli bättre än 2002 års, har\r\nalla nu tvingats bedöma på ett nytt sätt. När jag säger\r\nalla menar jag i stort sett alla konjunkturbedömare.\r\nRegeringen gjorde i budgetpropositionen i höstas\r\nbedömningen att vi skulle få en tillväxt på ungefär\r\n2 ½ % under 2003. Det var ingen särskilt optimistisk\r\nbedömning. Fyra av fem konjunkturbedömare trodde\r\nfaktiskt på en ännu starkare utveckling under 2003 än\r\nvad regeringen gjorde. Till dem hörde Svenskt När-\r\ningsliv. Till dem hörde Konjunkturinstitutet och flera\r\nav de stora bankerna som trodde att vi skulle få ännu\r\nsnabbare utveckling än regeringen trodde i höstas.\r\nMen alla har fått revidera sina uppfattningar i ljuset\r\nav att den internationella konjunkturen har slagit åt ett\r\nhelt annat håll än omvärlden trodde under hösten.\r\nOch för varje månad som har gått har vi sett hur\r\nkonjunkturbedömare efter konjunkturbedömare har\r\nfått ändra riktning på sina tillväxtantaganden. I stället\r\nför en uppgång på ungefär ½ % av ekonomin mellan\r\n2002 och 2003 har vi nu tvingats registrera att det för\r\nsvensk del snarast handlar om en nedgång på kanske\r\n½ % jämfört med det resultat vi hade förra året.\r\nI det läget, när vi inte har draghjälp av den inter-\r\nnationella konjunkturen, är det viktigt att själv bedri-\r\nva en politik efter två linjer. Det första är att hålla\r\nordning och reda i de offentliga finanserna, att inte\r\nsvikta när det gäller att klara våra budgetpolitiska\r\nmål, att inte svikta när det gäller att se till att statsfi-\r\nnanserna är i god ordning.\r\nDet andra är att använda just det goda läget för att\r\nstimulera svensk ekonomi. Jag vill påminna kamma-\r\nren om att vi 2001, för bara två år sedan, hade ett\r\noffentlig överskott i den svenska ekonomin som var\r\nnära 100 miljarder kronor, nära 5 % av vår bruttona-\r\ntionalprodukt. Det överskottet på nära 100 miljarder\r\nkronor har vi kunnat använda till att stimulera eko-\r\nnomin under 2001, 2002 och nu 2003. Det är det\r\nbästa stöd, den bästa stimulans som en ekonomi kan\r\nfå, där vi både via de skattesänkningar som är utförda\r\nunder åren, via de reformer som vi har utfört och som\r\nvi också genomför det här året kan ge ett stöd för\r\nenskilda hushåll, för enskilda företag, för näringsli-\r\nvet, för hela ekonomin att kunna växa.\r\nNäringslivet är oerhört beroende av att det finns\r\nen stark privat konsumtionskraft. Den privata kon-\r\nsumtionskraften är i sin tur ytterst beroende av att det\r\när ordning och reda i de offentliga finanserna, att vi\r\ninte drabbas som hela Europa i övrigt av sviktande\r\nstatsfinanser, sviktande offentliga finanser. Därför har\r\nvi kunnat gå från de 100 miljarderna i överskott 2001\r\ntill dagens situation där vi nu utnyttjar resurserna\r\nmaximalt.\r\nMen vi kan genomföra reformer i år för ungefär\r\n20 miljarder kronor. De statliga utgifterna ökar med\r\nungefär 35 miljarder kronor. Men det är finansierade\r\nreformer. Därför kan vi genomföra alla de reformer\r\nsom vi lade fram förslag om i höstas i budgetproposi-\r\ntionen utom en enda, sjuk- och föräldraförsäkringsta-\r\nket, just därför att vi har resurser för de reformer som\r\nvi avsatt pengar för.\r\nVi ser samtidigt att det är viktigt att kommunerna\r\n- som är pelare i vår välfärd när det gäller vård, skola\r\nomsorg - också får besked för sina möjligheter att\r\nbedriva bra välfärdspolitik och för att klara inte minst\r\njobben i kommuner och landsting. Därför får kom-\r\nmuner och landsting redan nu besked om sina pengar\r\nför nästa år. Det handlar i realiteten om att kommuner\r\noch landsting för nästa år kan kvittera ut kanske 5\r\nmiljarder kronor mer än de stabila anslagen. Det är de\r\ntillfälliga sysselsättningsstöden som nu förlängs,\r\nutökas, och den särskilda delen av den så kallade 200-\r\nkronan som kommer kommunerna till del även 2004.\r\nDet är ett viktigt besked till landets kommuner och\r\nlandsting att de har dessa resurser också under nästa\r\når.\r\nJag sammanfattar: Vi klarar den reformtakt vi ti-\r\ndigare har aviserat. Vi försöker att bromsa utgifterna\r\nkraftigt. Vi försöker, på samma sätt som vi har gjort\r\nde senaste sex åren, naturligtvis klara de budgetpoli-\r\ntiska målen både när det gäller utgiftstak och\r\növerskottsmål.\r\nVi har valt modellen att det är viktigare att klara\r\nvälfärden före transfereringarna. Det är viktigare att i\r\nförsta hand klara vården, skolan och omsorgen. Vi\r\nhar som huvudlinje att försöka få så många männi-\r\nskor som möjligt ut på arbetsmarknaden. De sjuka\r\noch arbetslösa ska få ett bättre stöd för att kunna\r\nkomma tillbaka på arbetsmarknaden så fort som möj-\r\nligt.\r\nVi har gjort massor av saker och ting på ohälso-\r\nområdet. Det är allt från trepartssamtalen över till de\r\nkonkreta förslag som finns i denna vårproposition,\r\nsom berör alla, individer, arbetsgivare och samhällets\r\nolika institutioner som gemensamt ska hjälpa till med\r\natt försöka få till stånd en bättre arbetsmarknadsut-\r\nveckling och en bättre utveckling av våra ohälsokost-\r\nnader.\r\nEn stark ekonomi, en hög tillväxt och en låg ar-\r\nbetslöshet gör att vi trots nedgången kan genomföra\r\nen rad reformer i år och nästa år. Det handlar om\r\nreformer i tandvården och allmänna förskolan och\r\nmycket annat. Det är viktigt att en fortsatt ansvarsfull\r\npolitik bevarar de sunda offentliga finanserna. Det ger\r\noss en chans till en snabb återhämtning av svensk\r\ntillväxt. När den internationella lågkonjunkturen\r\nvänder kommer vi inte att behöva använda uppgång-\r\nen till att städa efter tidigare misskötsel. På samma\r\nsätt som vi under de goda åren gjorde oss redo att\r\nklara de sämre tiderna är vi när konjunkturen vänder\r\nuppåt igen redo att tillvarata den goda utvecklingens\r\nfulla kraft.\r\nDärför vill jag säga att vi från regeringens sida\r\nnaturligtvis välkomnar en konstruktiv debatt om de\r\nalternativ och andra förslag som kan finnas kring\r\nvårpropositionen. Jag vill gärna till sist avsluta med\r\natt tacka Vänsterpartiet och Miljöpartiet för ett bra\r\nsamarbete i samband med vårpropositionen. Vi har\r\ntillsammans visat att det finns politiska krafter som är\r\nberedda att ta ansvar också i svåra tider när Sverige\r\nbehöver det som bäst.\r\n(Applåder)</pre><pre>Anf.  3  FREDRIK REINFELDT (m):\r\nHerr talman! Landets finansminister anländer till\r\nriksdagen med besked om svikna vallöften och sämre\r\ntider för många människor i Sverige. Men om detta\r\nsade Bosse Ringholm ingenting. Väljarna hade ställt\r\nsig före att få en hel del förbättringar, och en hel del\r\nav dem röstade på Socialdemokraterna. Det är alla de\r\nsom nyligen har fått barn och som har räknat ut hur\r\nde med ett högre tak i föräldraförsäkringen skulle\r\nkunna klara det. Det är de som i dag är blåsta. Blås-\r\nningen är dubbel. Det är inte bara så att Socialdemo-\r\nkraterna tar tillbaka en del av vallöftena från 2002,\r\nutan blåsningen är så kraftig att man också backar\r\nfrån en del av vallöftena från 1998. Minns ni maxtax-\r\nan som skulle bli 700 kr i ett första steg för att sedan\r\navvecklas? Den är snart den dubbla med de försäm-\r\nringar som nu kommer.\r\nDet här är också en regering som inte når sina\r\negna mål för den ekonomiska politiken. Om detta\r\nsade Bosse Ringholm ingenting. De klarar inte det\r\negna sysselsättningsmålet. Jag kan tycka att det är ett\r\nobegripligt mål som kan uppfyllas av att fler blir\r\nsjukskrivna, men det är ändå viktigt för regeringen.\r\nDet når man inte. Man klarar inte längre målet om\r\nden öppna arbetslösheten, ni vet den som skulle ned\r\ntill 4 %. Man når inte målen om att halvera sjuktalen.\r\nMan når inte målen om att halvera socialbidragsbero-\r\nendet. Man klarar knappt utgiftstaket med mindre än\r\natt listan på tricksandet blir så lång att den på något\r\nsätt underminerar hela idén med denna budgetpro-\r\ncess.\r\nNär åtgärder ska tas fram för att försöka möta det\r\nläge som har uppstått och som man har tigit om under\r\nden tid som har varit, skakar regeringsunderlaget. Då\r\nfår vi vittnesbörd om voteringar i stödpartier, som\r\nbara med precis minsta möjliga marginal gör att de\r\nkan fortsätta att agera regeringsunderlag. Då har det\r\nändå bara börjat.\r\nI kontrast till vad Bosse Ringholm sade ägnar man\r\nsig åt att själv förslappa den budgetprocess som har\r\nbetytt mycket för att få ordning på statsfinanserna i\r\nSverige under 90-talet. Man överger att sätta årliga\r\nsaldomål för de kommande tre åren och övergår till\r\natt bara göra det för nästa år. Därmed tappar man ett\r\nav instrumenten för att faktiskt styra på sikt, vilket\r\nvar idén med budgetprocessen för att hålla ordning på\r\nutgifterna.\r\nVi får inget förslag om skarpa tak för 2005 och\r\n2006. Under höstens tumultartade diskussioner där\r\ntvå partier först gjorde upp och ett tredje anslöt lite\r\nsenare sade man att man inte hinner anta förslagen\r\nom de skarpa taken. De kommer till våren. Det kom-\r\nmer inget besked i dag. Det kommer kanske till hös-\r\nten. Idén med att på några års sikt sätta skarpa tak för\r\natt hålla ordning på utgiftsutvecklingen får nu ge\r\nvika. Nu orkar inte regeringssamverkande partier\r\nlängre leverera resultat.\r\nI stället pratar man om lite mjuka tak i förhållande\r\ntill BNP. Men då överger man en annan grund-\r\nläggande tanke med det nya budgetsystemet, nämli-\r\ngen att utgiftstaken skulle leda till en minskad ut-\r\ngiftskvot. Nu säger man i stället att det ska vara en\r\nfast andel av BNP. Det är liktydigt med att säga slap-\r\npare budgetprocess.\r\nDenna regering har eroderat sina egna budgete-\r\nringsmarginaler till att i princip inte vara någonting.\r\nVisst, Moderaterna tycker inte att det är en bra idé,\r\nmen om vi utgår från vad denna regering själv hävdar\r\när viktigt lever man inte upp till sina egna föresatser.\r\nBosse Ringholm talade om stimulanser av svensk\r\nekonomi. Det är alldeles riktigt. Det är fråga om 75\r\nmiljarder i vad Bosse Ringholm, om det hade varit\r\nnärmre valet, hade kallat ofinansierade skattesänk-\r\nningar och utgiftsökningar. De låg som stimulans\r\ninför valåret 2002. 75 miljarder. Hela det stålbad\r\nSverige genomgick under 1990-talet är därmed borta.\r\nAlla insatser, alla vittnesbörd om alla som har fått stå\r\ntillbaka är nu borta, till följd av de stimulanser social-\r\ndemokratin släppte fram för att vinna valet 2002.\r\nDet går inte att sammanfatta detta på annat sätt än\r\natt det ser illa ut. Det är spruckna vallöften. De når\r\ninte de egna målen för den ekonomiska politiken. När\r\nåtgärder ska tas fram darrar regeringsunderlaget. De\r\nslappar själv till budgetprocessen, och de har haft ett\r\nutgiftskalas på i runda slängar 75 miljarder för att ta\r\nbort effekterna av egna sparåtgärder.\r\nVi ser en regeringsmakt i förfall. Det kan säkert\r\nförändras av bättre konjunktur eller kanske andra\r\nförslag, men dagens besked är att vi har en reger-\r\ningsmakt i förfall med ett regeringsunderlag som inte\r\nlängre håller.\r\nDet känns lite lustigt att just denna dag läsa i Af-\r\ntonbladet om att Göran Persson har lämnat landet för\r\natt ge sig ut på friarstråt i Europa för att söka nytt\r\njobb. Det var kanske lite illa tajmat just i dag.\r\nDet som är mest tydligt är avsaknad av tillväxtför-\r\nslag. Det har vi pratat ofta om i denna riksdagens\r\ntalarstol. De lyser ånyo helt med sin frånvaro.\r\nJag har ägnat våren åt att resa till friska, växande\r\nföretag. Det är roligt. Dels är de inte alldeles vana vid\r\natt politiker kommer till friska, växande företag, dels\r\nhar den politiska stilen och den mediala bilden i Sve-\r\nrige varit mer att söka upp företag som går dåligt.\r\nDärför blir första reaktionen: \"Vi ska inte lägga ned,\r\nmen du är hjärtligt välkommen.\" Det viktiga just med\r\natt prata med friska, växande företag är att där ligger\r\nsvaret på var tillväxten ska komma i Sverige, var de\r\nnya jobben ska komma fram, var ekonomin ska växa\r\ntill. Det är med de företagarna man ska diskutera\r\nfrågan om vad som skulle få dem att växa ännu mer.\r\nDe har idéer som fungerar. Då kommer beskrivning-\r\narna av allt det som inte finns i vårpropositionen.\r\nGör någonting åt 3:12-reglerna, som vi har pratat\r\nom så mycket och som vanligt får en liten rad i vår-\r\npropositionen om att kanske återkomma. Gör någon-\r\nting åt arvs- och gåvobeskattningen, så att det som är\r\nkärnan i svenskt företagande, nämligen familjeföreta-\r\ngande, får en chans att överleva och växla från en\r\ngeneration till en annan. Gör någonting åt förmögen-\r\nhetsskatten, som gör att vi måste driva ägandet av\r\nföretag ur landet.\r\nAtt ta bort bara delar av detta skulle hjälpa dem.\r\nMen att ta bort reglerna för fåmansbolag, arvs- och\r\ngåvoskatten och förmögenhetsskatten helt och hållet\r\nskulle inte ta mer än 11 miljarder av de offentliga\r\nresurserna. Bosse Ringholm har just stått och berättat\r\natt han trots det kaotiska läget har nya utgiftsökningar\r\npå nästan 20 miljarder.\r\nDet är så man visar vad man prioriterar. Antingen\r\nökar man bidragsberoendet i Sverige eller också ger\r\nman en vitamininjektion för att få i gång tillväxten.\r\nDet hade räckt till det, men så valde inte regeringen.\r\nDet återkommer väldigt mycket förslag som nu\r\nska komma, men vad gäller några sidor blir det nästan\r\nparodiskt när man läser vårpropositionen. Den åter-\r\nkommande formuleringen är nämligen: Det här borde\r\nman göra. Sedan kommer: Regeringen avser att åter-\r\nkomma. De har tydligen haft lite roligt på departe-\r\nmentet för de växlar lite grann. Ibland ska det under-\r\nsökas och ibland ska man titta lite noggrannare.\r\nOm man skulle gå igenom de här så kallade skar-\r\npa förslagen, som jag roade mig med, och ta bort alla\r\navsiktsförklaringar skulle det bli kvar nästan en sådan\r\nbok som man ger till barn som ska börja lära sig läsa.\r\nDet är två ord per sida, så att säga. Det står: \"jobb\"\r\noch \"företag\". Sedan får man bläddra, och då står det:\r\n\"sysselsättning\" och \"tillväxt\". Så innehållslöst blir\r\ndet när man tittar på det på det sättet.\r\nSedan - det ska vi erkänna - finns det ansatser till\r\nbeskrivningar som kanske också förvånar lite grann.\r\nJag får den känsla som jag tror att svenska folket har\r\nefter att ha haft Thomas Bodström som justitieminis-\r\nter en lång tid. Vi moderater måste nog låsa efter oss\r\nnär vi går hem på kvällen, för någon har varit och\r\nkorpat väldigt mycket formuleringar, som ju har varit\r\ntabu och som man inte har fått prata om i Sverige.\r\nHär nämns nu att man faktiskt ska ha eget ansvar\r\nför att inte vara sjukskriven. Jaha? Och vi ska ha lite\r\nkoll på detta med marginaleffekter. Det lönar sig\r\ndåligt att gå från bidragsberoende till arbete. Nej, men\r\nvad säger ni? Vad intressant! Har vi hört det förut\r\nnågon gång från något parti? Men det duger inte att\r\nskriva vackert om det ändå bara landar i orden\r\n\"regeringen avser\" och någonting annat som inte\r\nleder till skarpa förslag. Det är en tendens till insikt,\r\nkanske någonting som kan lägga grund för någonting\r\ni framtiden, men det finns fortfarande inget skarpt\r\nförslag på plats.\r\nMed detta kan man summera ett nytt läge i svensk\r\npolitik. En regeringsmakt som inte håller vad den\r\nlovar och som inte har ordning på statsfinanser och på\r\nsitt eget regeringsunderlag ska nu utmanas av en\r\nborgerlighet som bör välja en annan väg, naturligtvis.\r\nMan ska välja en väg som gör det möjligt för företag\r\natt växa, som gör det möjligt för svensk ekonomi att\r\nväxa så att också resurser kan räcka till det som vi\r\ntycker är viktigt. Det ska vara en borgerlighet som\r\nskapar grund för ökad egenmakt för människor i\r\nvardagen. Kring detta ska vi under de kommande\r\nveckorna återkomma från de borgerliga partierna. Jag\r\ntror att Moderaterna i den delen har en mycket viktig\r\nuppgift i att formulera en ny väg för Sverige.\r\n(Applåder)</pre><pre>Anf.  4  KARIN PILSÄTER (fp):\r\nHerr talman! Vad vi ser här är en planlös reträtt.\r\nSanningen är att det inte går särskilt bra ekonomiskt\r\nför Sverige. Det är det verkliga budskapet i den här\r\nvårbudgeten. Färre arbetar. Fler förtidspensioneras.\r\nFärre företag startar, men fler går i konkurs. Resulta-\r\ntet av det här är just sämre statsfinanser.\r\nHan som myntade uttrycket den som är satt i\r\nskuld är inte fri, Göran Persson, lånar tiotals miljarder\r\nkronor varje år under de närmaste åren för att få\r\nstatsbudgeten att gå ihop. Ändå står löftesbrotten som\r\nspön i backen.\r\nTaken i föräldraförsäkringen höjs inte, vilket So-\r\ncialdemokraterna lovade. Arbetsgivarna tvingas be-\r\ntala sjuklön, vilket man före valet lovade inte skulle\r\nske. Arbetsgivarna får ingen kompensation för det\r\nhär, vilket man lovade efter valet. Sjukförsäkringen\r\nförsämras i stället för att förbättras, och det var det\r\nSocialdemokraterna lovade. Maxtaxan höjs, och det\r\när verkligen tvärtemot vad man sade.\r\nDen här vårbudgeten är, för att använda en väldigt\r\nsliten klyscha, snarare en sol- och vårbudget.\r\nDen 31 augusti sade Bosse Ringholm: Utgiftsta-\r\nken ska klaras med tekniska justeringar. Det blir inga\r\nbesparingar i budgeten och inga inställda vallöften.\r\nDagen därpå sade samme Bosse Ringholm: Vi gör\r\nnaturligtvis en bedömning som inte KI kan göra om\r\nvilka insatser som behöver göras för att få ned utgif-\r\nterna för långtidssjukskrivningarna.\r\nSedan var det då Socialdemokraternas stödparti.\r\nVi påverkas inte av ett kortsiktigt budgetpolitiskt\r\nveckotänkande och drar inte tillbaka några vallöften,\r\nsade Gudrun Schyman den 8 september och hänvisa-\r\nde, för vilken gång i ordningen, till budgetöverskottet,\r\nsom i stället skulle användas.\r\nNåväl, det är bättre sent än aldrig. Sent ska synda-\r\nren vakna. Det är ekonomiskt helt rätt att spara in de\r\nhär pengarna, men det är moraliskt fel därför att Soci-\r\naldemokraterna vann valet på att utlova att de här\r\npengarna skulle användas. När man har fått behålla\r\nregeringsmakten tar man tillbaka löftena.\r\nRegeringen skyller på kriget i Irak som, tack och\r\nlov, ser ut att gå mot sin upplösning, och man skyller\r\npå den internationella nedgången, men det håller inte.\r\nIrakkonflikten är inte orsaken till de svenska ekono-\r\nmiska problemen. Vi är en del i en integrerad världs-\r\nekonomi. Det medför så klart att den allmänna ned-\r\ngången, osäkerheten och den fördröjda återhämtning-\r\nen drabbar Sverige, men det är ingenting nytt. Fram-\r\nför allt kan man inte skylla de stora statsfinansiella\r\nproblemen, de höga sjuktalen och det låga företagan-\r\ndet på Bush och Blair. Man kan faktiskt inte ens\r\nskylla på Saddam Hussein.\r\nI tider som präglas av oro och osäkerhet - så är\r\ndet inte bara nu, utan det var faktiskt väl känt före\r\nvalet - är det i stället viktigt att ha marginaler, men\r\njust precis det har regeringen absolut ingenting av.\r\nDet är därför som man nu tvingas till en planlös\r\nreträtt.\r\nVi har alla följt med i pressen. Det har till och\r\nmed skickats ut pressmeddelanden där Bosse Ring-\r\nholm, för några veckor sedan, glatt meddelade att det\r\ninte var 11 miljarder som behövde sparas, utan det\r\nvar bara 8 miljarder som skulle sparas.\r\nI den här syrenlila produkten finns det 5 ½, varav\r\nen del bara handlar om att skjuta räkningarna lite\r\nframför sig. En halv miljard sparas in på uppskjutet\r\nvägunderhåll, till exempel. Jag tror säkert att det\r\ngläder dem mycket som inte kommer fram på sina\r\ntjälskadade vägar att Vägverket i stället för 50 miljo-\r\nner kronor får köpa konferensanläggningen Pylonen.\r\nEn halv miljard klarar man genom att avrunda\r\nuppåt. Det är himla fiffigt. I höstas fick man nästan en\r\nhel miljard genom avrundning på det sättet, men icke\r\ndesto mindre fattas det fortfarande 2 miljarder av de 8\r\nsom Bosse Ringholm skickade pressmeddelande om\r\natt man behövde spara. Sanningen är ju den att det\r\ninte är slut med detta. Fortfarande fattas det 2 miljar-\r\nder i oredovisade besparingar, och samtidigt försum-\r\nmar man som vanligt tillväxten.\r\nJag tycker, herr talman, att det är helt uppenbart\r\natt Socialdemokraterna och deras stödpartier fullstän-\r\ndigt har tappat greppet både om statsbudgeten och om\r\ntillståndet i den svenska ekonomin. Det är mycket\r\nallvarligt, men det är faktiskt minst lika allvarligt att\r\nde brutna vallöftena är ett grundskott mot människors\r\ntilltro till politiken och till partierna.\r\nHerr talman! Konjunkturer kommer och går, men\r\nstrukturproblemen i Sverige består. Det som är avgö-\r\nrande är att få in fler människor i arbete. Regeringen\r\npåstår att sysselsättningen ökade med 320 000 perso-\r\nner mellan 1997 och 2002, men rätt svar är att det var\r\nfram till 2001. Sedan har absolut ingenting hänt.\r\nSysselsättningsgraden började sjunka redan förra året\r\noch kommer att fortsätta nedåt ytterligare.\r\nIngenstans har kostnaderna skenat så som de har\r\ngjort när det gäller sjukskrivningar och sjukpensioner.\r\nOch nästan ingenstans har regeringen visat - och det\r\när ändå i hård konkurrens - så långvarig och ihärdig\r\npassivitet inför kostnadsutvecklingen som just precis i\r\ndet avseendet.\r\nNu talar man om ett trendbrott, men det rätta sva-\r\nret är att regeringen själv har gett oss en tabell där\r\nkostnaderna för ohälsan fortsätter att stiga varje år\r\nfram till 2006. Sedan finns det inga fler kolumner.\r\nDet är inget trendbrott när sjukpenning byts mot för-\r\ntidspension. Totalt sett ökar detta med 5 miljarder om\r\nåret.\r\nOvanpå det är det väldigt tråkigt att Vänsterpartiet\r\nhar lagt sig totalt platt för regeringen och nu är med\r\npå att införa sjuklön som företagen ska betala. Det är\r\nverkligen sämre än dåligt. När vi som mest skulle\r\nbehöva bättre villkor för företagandet drämmer man\r\ntill med förlängd sjuklön. Det blir högre kostnader\r\noch större risker för företagarna. Detta gör man för att\r\nmanipulera budgettaket. Man privatiserar kostnaden,\r\nså att säga, i stället för att försöka få bort den. Men då\r\nsaboterar man ju ett mycket mer centralt mål, nämli-\r\ngen att få in människor i arbete på riktigt. Just de som\r\nhar svårast att komma in på arbetsmarknaden blir de\r\nsom drabbas hårdast av det här förslaget.\r\nHerr talman! Vi i Folkpartiet liberalerna har san-\r\nnerligen sagt det förut, men jag säger det igen: Integ-\r\nrationspolitiken har helt havererat. De människor som\r\ntrots allt lyckas ta sig igenom Utlänningsnämndens\r\ngränskontroll, vilket sannerligen inte är lätt, finner\r\nbara att nästa gränskontroll, den in till arbetsmarkna-\r\nden, är ännu svårare att ta sig igenom.\r\nRegeringen påstår i vårbudgeten att sysselsätt-\r\nningen bland invandrare stigit snabbare än för inföd-\r\nda under 1997-2002. Rätt svar är att detta skedde\r\n1997-2001. Sedan sjönk den igen, och mycket snab-\r\nbare än för de infödda. Detta visar att det inte i grun-\r\nden har skett någon förändring utan att sysselsätt-\r\nningen bland invandrare bara är ännu mer konjunk-\r\nturkänslig än för infödda.\r\nDet är väldigt bra att man inte är nöjd. Man ser\r\nockså själv uppenbarligen sambandet: Man kommer\r\ninte att klara ekonomin utan att klara sysselsättning-\r\nen, och det målet kommer man inte att klara. Man\r\nkommer inte heller att klara målet om att få ned soci-\r\nalbidragsberoendet till hälften om man inte klarar\r\nsysselsättningsmålet och så vidare. Det är bra att man\r\ninte är nöjd - men förslagen, var finns förslagen?\r\nNär det gäller att få in invandrare på arbetsmark-\r\nnaden ska man återkomma med förslag om bättre\r\nmetoder för validering - oklart när. Man ska åter-\r\nkomma 2004, alltså nästa år, med förslag om kombi-\r\nnerad arbetsplatsintroduktion och svenskundervis-\r\nning. Man ska också återkomma nästa år med förslag\r\nom förbättrad kvalitet på svenskundervisningen. När\r\nska det sättas i verket? Ja, det kommer sannerligen att\r\ndröja. Snacka om Sverige, var god dröj!\r\nHerr talman! Konjunkturer kommer och går, men\r\nvår huvuduppgift med den ekonomiska politiken är\r\natt ge förutsättningar för en växande ekonomi. En\r\nviktig förutsättning är då att ha ordning på statsfinan-\r\nserna, precis som Bosse Ringholm sade. Problemet är\r\nbara att Bosse Ringholm inte har den ordningen. Han\r\nnämnde alldeles nyss att man 2001 hade ett överskott\r\npå 100 miljarder som man nu använder. Ja, men det\r\nvar ju pengar från de gamla AP-fonderna. Det var ju\r\ninget äkta överskott utan bara ett sätt att bokföra om\r\nstatens egna tillgångar. Det är inga nya pengar.\r\nRegeringen har ingen ordning framöver heller.\r\nDet överskott man talar om nu och talade om före\r\nvalet är helt och hållet placerat i det autonoma pen-\r\nsionssystemet. Hälften av det är grundlagsskyddad\r\nprivat egendom i premiepensionssparandet, och res-\r\nten är inbetalningar som är regelstyrda i AP-\r\nfondssystemet och någonting som faktiskt Bosse\r\nRingholm inte disponerar. I och för sig tycker jag att\r\ndet känns tryggt att han inte gör det.\r\nEnligt regeringens egna besked kommer stats-\r\nskulden att öka med 25 miljarder kronor nästa år.\r\nSjälva budgetsaldot, när man rensar från olika sådana\r\nhär omdisponeringar, har ett underskott på 20, 30, 40\r\nmiljarder vartenda år framöver. Det här är inte ac-\r\nceptabelt. Men det är faktiskt inte heller acceptabelt\r\natt försöka blanda bort korten för medborgarna ge-\r\nnom att stå här, Bosse Ringholm, och låtsas som om\r\ndina och mina pensionspengar går att disponera för\r\nannat.\r\nFolkpartiet tycker att ordning och reda i statsfi-\r\nnanserna är ett väldigt viktigt mål. Jag tror att alla\r\nsom granskar våra förslag och besked och jämför dem\r\nmed förslagen och beskeden från regeringen också\r\nkan konstatera att vi har betydligt större möjligheter\r\natt klara hem detta.\r\nVi talade klartext före valet. Om Sverige hade haft\r\nen regering med ett starkt liberalt inslag hade vi lagt\r\nfram en vårbudget för jobb och tillväxt. Tyvärr har vi\r\ninte en sådan regering, och därför kommer vi i den\r\nliberala riksdagsgruppen att den 5 maj lägga fram vårt\r\nalternativ.\r\n(Applåder)</pre><pre>Anf.  5  MATS ODELL (kd):\r\nHerr talman! Sverige utnyttjade de goda åren väl.\r\nSå sade finansminister Bosse Ringholm, faktiskt\r\nexakt på dagen för ett år sedan, när han inledde re-\r\nmissdebatten angående förra årets vårproposition. Om\r\nsanningen ska fram, och det ska den väl en dag som\r\ndenna, hade det varit naturligt med en negation redan\r\ndå: Sverige utnyttjade inte de goda åren väl, borde\r\nBosse Ringholm ha sagt. Detta tycker jag blir alltmer\r\nuppenbart för varje dag som går.\r\nSverige hade från 1994 och framåt draghjälp av\r\nen väldigt god internationell konjunktur. Detta höll i\r\nsig en bra bit in på det nya millenniet. Men inte tog\r\nSocialdemokraterna tillfället i akt att genomföra ens\r\nnågra av alla de förslag till strukturella reformer som\r\nvi kristdemokrater, som hela den borgerliga opposi-\r\ntionen, som EU-kommissionen, som OECD, som\r\nVärldsbanken och som Internationella valutafonden\r\nhar rekommenderat Sverige i decennier - icke!\r\nAllt detta hade naturligtvis varit viktigt för att\r\nskapa ett drägligare företagsklimat och bättre förut-\r\nsättningar för den ekonomiska tillväxt som vi måste\r\nha för att ge våra barn en bra utbildning och våra\r\ngamla en anständig vård.\r\nVi kan titta i vår omgivning och se att det faktiskt\r\ngår att lyckas med detta om man genomför den här\r\ntypen av reformer. Titta på Finland! Om Sverige hade\r\nhaft samma tillväxt som Finland sedan Bosse Ring-\r\nholms parti tog över regeringsmakten och hans första\r\nbudget började gälla 1995 hade vi i dag haft en brut-\r\ntonationalprodukt som hade varit ca 200 miljarder\r\nhögre som grund för att finansiera den gemensamma\r\nvälfärd där kommuners och landstings och statens\r\nkassakistor i dag gapar tomma.\r\nDå, för ett år sedan, var det fortfarande fem må-\r\nnader kvar till valet. Men Bosse Ringholm hade redan\r\nbörjat sjunga upp sig inför de valser han tänkte dra i\r\nvalrörelsen. Den borgerliga oppositionens varnings-\r\nrop liknades som vanligt vid olyckskorpars kraxande\r\nfrån mörka dysterkvistar. Själv sjöng han den egna\r\nregeringens lov.\r\nEn vers handlade om att Sverige hade fått fyra\r\nguldmedaljer. Det är ju alltid trevligt. Dessa hade vi\r\nfått i grenar som var väldigt lovande för vår tillväxt-\r\npotential. Ja, vem tror inte att Sverige har en bra till-\r\nväxtpotential? Men det handlar ju om att föra en\r\npolitik som tar till vara potentialen, och det har inte\r\nSocialdemokraterna gjort - tvärtom, skulle jag vilja\r\nsäga.\r\nJag ska ta några exempel.\r\nSmåföretagardelegationens förslag - detta var\r\nfaktiskt ett löfte inför valet 1998, Bosse Ringholm -\r\nligger i stor utsträckning fortfarande kvar i skriv-\r\nbordslådorna på Näringsdepartementet och Finansde-\r\npartementet.\r\nSverige har dubbelt så höga skatter på företagande\r\nsom genomsnittet av EU-länderna.\r\nMer än 35 % av de 250 största företagens huvud-\r\nkontor kommer sammantaget under detta år att vara\r\nutflyttade ur landet.\r\nVi är snart det enda landet inom EU, där vi har fri\r\nrörlighet för kapital, som har kvar förmögenhetsskat-\r\nten, som enligt Riksskatteverkets beräkningar har\r\ndrivit ut ungefär 500 miljarder kronor av svenska\r\nhushålls sparkapital till oredovisade konton i utlandet.\r\nDetta skulle vara ännu mycket mer pengar om inte\r\nSocialdemokraterna hade gjort undantag för de allra\r\nrikaste, för aktiemiljardärerna.\r\nSmåföretagarna kan naturligtvis känna avund mot\r\naktiemiljardärerna men också samhörighet med låg-\r\ninkomsttagarna. Det finns nämligen knappast något\r\nannat land som beskattar sina låginkomsttagare, till\r\nexempel de vårdanställda, så hårt som Bosse Ring-\r\nholm och Göran Persson gör.\r\nMed en förkvävande regeldjungel och skadliga\r\nskatter undermineras naturligtvis en aldrig så löftesrik\r\ntillväxtpotential. Inte undra på att det saknas resurser\r\natt betala vårdens kvinnor anständiga löner.\r\nUtan tillväxt finns bara nedskärningar att fördela.\r\nDet har vi varnat för tidigare, och nu ser vi att även\r\nSocialdemokraterna förstår att detta stämmer.\r\nNu gapar, som jag sade, kommuners och lands-\r\ntings kassakistor tomma till följd av denna dåliga\r\ntillväxt. Men trots egen skuld till detta valsade stats-\r\nministern ut i valrörelsen med maningar till hundratu-\r\nsentals lågavlönade och sade: Det är er tur nu! Ta för\r\ner! Det är budskapet.\r\nNog jobbar många vårdbiträden för mager lön.\r\nMen när Göran Persson indirekt uppmanar de kom-\r\nmunalanställda till strejk är detta ännu ett tecken på\r\nen regerandets etik stadd i förfall. Och det är natur-\r\nligtvis också ett kraftigt underbetyg till den egna\r\npolitiken att den inte leder fram till anständiga löner.\r\nSå talar en som har tappat greppet.\r\nJag går förbi Dramaten här i Stockholm och ser att\r\nman ger Moliéres Den inbillade sjuke. Någon sådan\r\nhade regeringsföreträdarna aldrig träffat på när vi\r\nkristdemokrater diskuterade sjukfrånvaron för ett år\r\nsedan. Vi ville ha krafttag mot ohälsan och ett stäv-\r\njande av missbruket. Men vi avhånades av det ena\r\nstatsrådet efter det andra. Ända sedan 1997 när\r\nohälsotalen började skena har Socialdemokraterna\r\nfaktiskt suttit med armarna i kors, och de har varken\r\nförsökt beivra missbruket eller bemästra huvudpro-\r\nblemet med den ökande ohälsan. Och nu gör man det\r\nsjukaste av allt, man lägger över ännu större kostna-\r\nder på företagen utan att sänka arbetsgivaravgiften\r\nsamtidigt som man drar ned på förmånerna för de\r\nsjukskrivna. Varför, Bosse Ringholm, hörde vi ing-\r\nenting om det i valrörelsen?\r\nHerr talman! Utan ett bättre näringsklimat parat\r\nmed bättre drivkrafter för arbete, utbildning och ent-\r\nreprenörskap går det aldrig att tillfredsställa de skri-\r\nande behov som finns inom barnomsorgen, inom\r\nskolan, inom sjukvården och ända upp till den äldre-\r\nomsorg som ofta på grund av just denna inhumana\r\nresursbrist inte ens gör skäl för namnet omsorg.\r\nMan måste fråga vad det egentligen beror på att\r\nSocialdemokraterna nu inte tar sig i kragen och lägger\r\nfram förslag som kan bryta den utveckling som nu\r\nfaktiskt har gjort Sverige till Nordens fattigaste land.\r\nMan döljer sig till exempel hela tiden bakom talet om\r\ngoda och sunda offentliga finanser. Men sanningen,\r\nBosse Ringholm, är att ni gör ert bästa för att dölja att\r\nni ska låna 57,4 miljarder kronor till den löpande\r\ndriften av Konungariket Sverige mellan 2003 och\r\n2006. Jag minns en som sade, det var förresten Göran\r\nPersson: Den som är satt i skuld är icke fri. Om den\r\nlogiken håller kommer ofriheten nu att breda ut sig\r\nmed 57,4 miljarder kronor.\r\nHerr talman! Det är flera som redan har påpekat\r\natt Socialdemokraterna nu drar tillbaka sina vallöften\r\nett efter ett. Löftena har gjort sitt för att man skulle\r\nvinna makten. Men Socialdemokraterna har också\r\nsatt upp mål för politiken. Och jag vill nu passa på att\r\nfråga finansministern: Vilka, om ens några, mål tror\r\nBosse Ringholm att han kommer att nå? För ett år\r\nsedan stod Bosse Ringholm här i talarstolen och sade\r\natt man vill sätta kampen för jobben främst, att sys-\r\nselsättningen ska fortsätta att öka, att arbetslösheten\r\nska minska och att fler företag ska startas. Bosse\r\nRingholm sade den 15 april 2002 att det alltid är\r\nnummer ett på dagordningen för en socialdemokratisk\r\nregering.\r\nNu pekar allt i stället på att antalet socialbi-\r\ndragstagare kommer att öka. Man kommer inte att\r\nlyckas vare sig med sysselsättningsmålet, arbetslös-\r\nhetsmålet, målet för finansiellt sparande, målet om\r\nhalverad ohälsa eller målet om antalet socialbi-\r\ndragstagare. Det enda mål som man antagligen kom-\r\nmer att klara är utgiftstaket.\r\nHerr talman! Det var väldigt mycket elände som\r\nskulle halveras i samband med valrörelsen. Det be-\r\nståndande efter valet är en ovanligt kort halveringstid\r\npå Socialdemokraternas vallöften. Fler och fler anser\r\natt regeringen faktiskt har lurat till sig valsegern.\r\nMånga småbarnsföräldrar tog s-valsedeln för att pap-\r\npa skulle ha råd att vara hemma med de små barnen. I\r\nstället för de utlovade låga avgifterna, mindre barn-\r\ngrupper och mer personal får föräldrarna nu betala\r\nhögre avgifter på dagis utan att kommunerna får be-\r\nhålla dessa pengar. Alltså: Nya resurser för att minska\r\nbarngrupperna uteblir. Vad kallar man sådant, Bosse\r\nRingholm? Svek är väl ett för svagt ord? Men alla\r\nsvikna vallöften till trots är det största sveket ändå att\r\nSocialdemokraterna i sin vårbudget 2003 i praktiken\r\ninte gör någonting alls för att vända utvecklingen till\r\ndet bättre vare sig för svensk företagsamhet eller för\r\nfolk i allmänhet.\r\n(Applåder)</pre><pre>Anf.  6  LARS BÄCKSTRÖM (v):\r\nHerr talman! Jag är glad, jag är besviken, och jag\r\när sugen på revansch. Jag är glad över att Vänsterpar-\r\ntiet har gjort det svåra valet och sagt ja till gemen-\r\nsamma förslag för att klara årets budget.\r\nAtt välja samarbete, herr talman, är ibland en svår\r\nväg. För dem som vill spela bluffstopp både till höger\r\noch till vänster finns det alltid utvägar. För dem finns\r\ndet växlingskontor där man alltid kan växla en hund-\r\nring i tre 50-lappar.\r\nHerr talman! Vi har nyss hört tre av dem här i\r\ndag. De kritiserar besparingarna, de säger att vi måste\r\nha en starkare budget, och så lovar de sänkt skatt. Tre\r\n50-lappar för en hundring. Grattis! Vi har tur att vi\r\nhar en sådan opposition, Bosse.\r\nMen att resa sig upp och smälla i dörren och ställa\r\nsig utanför är inte svårt. Att lova allt gott och att ta\r\navstånd från allt jobbigt är enkelt. Men att välja att\r\nfortsätta ett rödgrönt samarbete är bra för jobben, och\r\ndet är bra för rättvisan.\r\nNär man hör dessa alternativ är jag så väldigt glad\r\natt vi klarar att hålla ihop på vänstersidan därför att\r\npolitisk kris och rentav hot om nyval skulle ganska\r\nsäkert leda till en fallande krona och stigande räntor.\r\nOch det skulle kosta jobb och öka klyftorna. Det är\r\neffekter som skulle vara manna från himlen, Alf\r\nSvensson, för ja-sidan i omröstningen om EMU. Det\r\ntänker man inte på - icke.\r\nVi har nyss hört att det alltid finns ett borgerligt\r\nalternativ. Bevare mig från detta. De ska inte kritisera\r\noss för budgettricksande. Vi ska komma tillbaka till\r\ndetta i denna debatt. De som lovar sänkt skatt och\r\nsom kritiserar besparingar ska inte kritisera oss för att\r\nbluffa med budgeten.\r\nVi vet att det till och med finns ännu ett knepigare\r\nalternativ. Miljöpartiet höll rentav på att förhandla\r\nmed dem ett tag. Centern sade som tur var nej, och vi\r\nslapp den röran, Peter Eriksson. Tack för att du är här\r\nhos oss i dag. Det värmer.\r\nVi fick ett konkret och handfast politiskt samar-\r\nbete på 121 punkter som vi kan stå för i stället för den\r\noreda som annars skulle ha inträffat. Och en av dessa\r\npunkter är satsningar för kommunerna. En annan är\r\nåtgärder för att minska löneklyftorna mellan kvinnor\r\noch män. Och alla som har varit på ett sjukhus vet att\r\ndet behövs fler händer inom vården. Alla som har\r\nbesökt en skola vet att eleverna och förskolebarnen\r\ndär behöver fler vuxna. Och det kan räcka med att ha\r\nsett Solbacken på TV för att veta att de äldre har rätt\r\ntill mer. Och alla som vet - jag vet det, Odell - vad\r\nman betalar till exempelvis undersköterskor och till\r\npersonalen i förskolan vet att deras löner borde höjas.\r\nMen det blir inte mer till löner med stora skattesänk-\r\nningar, indragningar och besparingar som de borger-\r\nliga föreslår. Det blir det icke. Tro inte på svartväx-\r\nlarna! De gråter krokodiltårar i dag över våra bespa-\r\nringar och är mer vårdslösa med budgeten än vad vi\r\nnågonsin har varit. Fy för krokodiltårar.\r\nJag är glad nu, herr talman, att vi nu ger besked\r\ntill kommunerna att de via skattesystemet ska få yt-\r\nterligare 4 300 miljoner kronor nästa år. Och med\r\ntidigare beslut blir det en förstärkning för kommuner-\r\nna nästa år på över 7 miljarder kronor. Jag vet väl att\r\n7 miljarder kronor inte löser kommunernas problem.\r\nMen de gör det lättare för kommunerna att hantera\r\nproblemen. Och det motsvarar uppemot 3 % i löneut-\r\nrymme eller 20 000-25 000 tjänster. Det är inte jag\r\nsom bestämmer vart detta ska gå. Det ska kommu-\r\nnerna göra. Men visst är det en förstärkning.\r\nHerr talman! Jag är inte bara glad, utan jag är ock-\r\nså besviken - besviken över att vi just nu inte kan\r\nklara att betala för en höjning av taken i sjuk- och\r\nföräldraförsäkringarna. Det är särskilt besvärligt för\r\nbarnfamiljerna, för de behöver en bättre försäkring\r\nsom stärker jämställdheten och barnens rätt till tid\r\nmed båda föräldrarna.\r\nVarför blir det så här? Ja, svaret är enkelt: Vi fick\r\nmindre inkomster och större utgifter än beräknat.\r\nStatens underskott stiger då från ungefär 13 till upp-\r\nemot 30 miljarder, och då tvingas vi spara.\r\nMen vad hade hänt om de borgerliga hade suttit\r\nvid makten - de som skulle sänka skatten så himla\r\nmycket detta år? Hur hade underskotten då sett ut,\r\noch vad hade de då tvingats komma med för sparpa-\r\nket denna vår? Huja mej, vilken tur att vi slipper det!\r\nJag är besviken över att jag inte har hittat bättre\r\nsparförslag för att klara budgeten för år 2003. Det\r\nsvåraste var inte att enas om besparingar vad gäller\r\nförsvar och vägar, utan det svåra var besparingarna\r\nvad gäller miljön och att skjuta upp en del av bi-\r\nståndsökningen. Allra svårast var försämringen av\r\nsjukförsäkringen och den extra vecka då arbetsgiva-\r\nren måste stå för sjuklönen. Det var svårt - visst,\r\nPilsäter! Men vi har också fått en förbättring i och\r\nmed att vi nu har ett högkostnadsskydd även för de\r\ntvå existerande veckorna, så man kan väl säga att det\r\när ett steg åt fel håll och två steg åt rätt håll.\r\nEn del kommer att tjäna på det, och en del kom-\r\nmer att förlora. Det är faktiskt fler företag som kom-\r\nmer att vinna än det är företag som kommer att förlo-\r\nra. Ingen borde förlora - visst är det så - men vi\r\nmåste ju också hantera verkligheten och en verklig\r\nbudget.\r\nJag tycker inte om detta därför att det slår mot\r\nmänniskor som redan har det besvärligt. Jag förstår\r\natt ingen blir friskare av sänkt ersättning, och jag\r\nbegriper att den förlängda arbetsgivarperioden gör det\r\nsvårare att anställa. Men varken jag eller vi i Vänster-\r\npartiet, och inte heller någon annan, kunde presentera\r\nandra, snabba besparingar som bet under året.\r\nAtt höja skatten för dem som tjänar bra eller\r\nmycket är ingen lösning för årets budget. Sådana\r\nbeslut skulle ge inkomster först år 2004 eller år 2005.\r\nÖkade inkomster år 2004 hjälper inte när taket är satt\r\noch inte någon ens vill diskutera möjligheten att ju-\r\nstera det.\r\nVi har lovat att hålla taken, och vi håller våra löf-\r\nten. Vi har också nu fått igenom detta med att vi\r\nmåste se över budgetsystemet. Systemet ska ju kunna\r\nfungera också i lite sämre tider.\r\nHerr talman! Min idé är enkel: Jag vill bygga om\r\nfolkhemmet så att det blir rymligare, och jag vill ge\r\ndet både ett innertak och ett yttertak. Under innertaket\r\nfår befintliga system - såsom sjukförsäkringen -\r\nsamsas om utrymmet med nya reformer. Men vi be-\r\nhöver också ett extra utrymme - låt säga en vind\r\nunder ett yttertak - med resurser så att vi har möjlig-\r\nhet att göra satsningar vid sämre konjunkturer och\r\nökad arbetslöshet.\r\nHerr talman! Det vore en beprövad och klok poli-\r\ntik. Tro mig, för den är tillämpad förr. Det är bara att\r\nläsa historien.\r\nMen att lägga om tak tar tid, och dagens problem\r\nmåste vi hantera nu. Vårt gemensamma - ja, hela\r\nSveriges - problem är att kostnaden för ohälsan har\r\nökat från 28 miljarder år 1999 till 49 miljarder år\r\n2002. Det är en kostnadsökning med ungefär 20 mil-\r\njarder, 5 miljarder per år.\r\nHerr talman! Så här kan vi inte längre ha det!\r\nVi har dock gjort mycket. Vi har nyligen lagt fram\r\nen rad konkreta förslag, bland annat om anställnings-\r\nstöd för långtidssjuka, för en effektivare sjukskriv-\r\nningsprocess. Siffrorna går åt rätt håll men det är för\r\nlite och går för långsamt. Det är bara att vara ärlig\r\noch erkänna det. Det krävs mer.\r\nRegeringen har försökt på egen hand. Parterna på\r\narbetsmarknaden har försökt på egen hand. Alla par-\r\ntier har presenterat sin lösning och kritiserat andras\r\nidéer. Var och en har blockerat den andres lösning,\r\noch ingen har då lyckats.\r\nHerr talman! Så här kan vi inte längre ha det!\r\nDet är dags för en folkrörelse mot ohälsa och ut-\r\nslagning från arbetslivet. Från den 1 januari 2004\r\nmåste vi ha ett nytt system med ekonomiska driv-\r\nkrafter mot ohälsan som kan accepteras av det poli-\r\ntiska systemet, löntagarna, arbetsgivarna och företrä-\r\ndarna för hälsovården.\r\nHerr talman! Det räcker inte med nya betalsystem,\r\nutan vi måste alla hjälpas åt. Med \"vi\" menar jag alla,\r\nalla vi som bor i Sverige. Vi behöver en verklig folk-\r\nrörelse mot ohälsan. Det handlar om att vi måste\r\nhjälpa varandra på arbetsplatser och i grannskap. Det\r\nkräver arbetskamrater, chefer och vårdpersonal som\r\nverkligen bryr sig. Att bara sjukskriva sig eller att\r\nsjukskriva en medmänniska är ingen lösning.\r\nHerr talman! Jag talar nu om solidaritet. Jag talar\r\nom klassisk folkhemsmoral, arbetarmoral. Men för-\r\nväxla aldrig denna med högerns klassiska kritik om\r\natt människor är lata och fuskar!\r\nOch, Odell, tala inte om den inbillade sjuke, för\r\ndå kommer jag att börja tala om en annan pjäs av\r\nMolière, om Misantropen, gnällspiken. Så säg inte så\r\nom Sveriges sjuka!\r\nVi ska hjälpas åt, och jag vädjar till Odell och\r\nkristdemokraterna och till alla väljare i Sverige om att\r\nhjälpas åt ute på arbetsplatserna, om att bry sig om\r\nvarandra och se till den andre och se allmänmänni-\r\nskan. Lösningen ligger i lokal samverkan, satsningar\r\npå arbetsmiljön och rehabilitering, en bättre arbetsor-\r\nganisation och en arbetslivsreform för mindre stress -\r\nrimliga arbetskrafter och rimliga krav, krav som kan\r\nkombineras med verkligt stöd.\r\nNär vi får i gång en sådan folkrörelse och skapar\r\nde reglerna kommer vi att få ned ohälsan och minska\r\ndet lidande och den kostnad som ohälsan för med sig.\r\nDå kan vi också snabbare än vad många tror i dag\r\nåterställa när det gäller besparingarna i sjukförsäk-\r\nringen och ta bort den förlängda arbetsgivarperioden.\r\nKarin Pilsäter, det ska vi göra!\r\nHerr talman! Jag vet att Bosse Ringholm inte be-\r\nhöver återställare men det här är återställare som vårt\r\nfolkhem behöver snabbare än kvickt.\r\nTill slut vill jag ägna en minut åt det viktigaste av\r\nallt, något som jag återkommer till i nästa inlägg:\r\njobben. Sverige har klarat den frågan bättre än övriga\r\nEuropa. Men där vill jag ge de borgerliga partierna\r\nrätt. Vi har inte gjort tillräckligt. Samtidigt måste jag\r\nsäga att jag inte har någon större tilltro till ert stan-\r\ndardrecept, nämligen sänkt skatt som en säker väg till\r\nfler jobb.\r\nJag ser att siffrorna är sämre än väntat men målet\r\natt åtta av tio ska ha ett riktigt jobb ligger fast. Herr\r\ntalman! Jag är sugen på revansch, för det målet ska vi\r\nnå. Därför finns det en rad åtgärder i den här proposi-\r\ntionen, och vi jobbar redan på att ta fram fler och\r\nskarpare förslag. Vi ska gå från ohälsa till hälsa och\r\narbete, från klyftor till jämlikhet och jämställdhet och\r\nfrån besvikelse till utbyggd välfärd.\r\nHerr talman! Jag är glad över att Vänsterpartiet\r\ndriver på i den kampen.\r\n(Applåder)</pre><pre>Anf.  7  LENA EK (c):\r\nHerr talman, ärade åhörare och ärade ledamöter!\r\nJag vill inleda mitt inlägg i den här debatten med ett\r\ncitat: \"Vi har råd att föra EU:s mest expansiva fi-\r\nnanspolitik - - -.\" Det var den 15 april för ett år\r\nsedan, och det var Sveriges finansminister som utta-\r\nlade detta. Sedan följde en sommar då överbuden\r\nhaglade. Regeringens nerver höll inte i valrörelsen.\r\nHålen i statsfinanserna ligger nu i full dager. Trots\r\nlarm om både lågkonjunktur och Irakkris redan tidigt\r\nförra året från Konjunkturinstitutet, Ekonomistyr-\r\nningsverket och det egna Finansdepartementet valde\r\nfinansministern att blunda för de hissade varnings-\r\nflaggorna. I dag visar det sig att inga löften höll.\r\nDet samlade lånebehovet för staten blir 91 miljar-\r\nder till år 2006. Ohälsans kostnader stiger till 136\r\nmiljarder - en sjättedel av utgifterna. Kommuner och\r\nlandsting är i kraftig ekonomisk obalans, och arbets-\r\nlösheten stiger. Regionala och sociala klyftor ökar,\r\noch skillnaden mellan mäns och kvinnors löner ökar.\r\nNu måste det paniksparas i tilläggsbudgeten för att nå\r\neffekt redan det här året. Efter det följer neddragning-\r\nar. Barn och gamla, sjuka och arbetslösa får en gång\r\ntill ta ansvaret för att sanera svensk ekonomi.\r\nStolt men inte nöjd, var parollen.\r\nSanningen är att regeringen själv lagat till den här\r\nsoppan. Man har helt enkelt struntat i att ta till vara de\r\ngoda år i statsfinanserna som följde efter förra sane-\r\nringen och med den internationella högkonjunkturen.\r\nRegeringen har valt att spela poker med svensk eko-\r\nnomi. Under hela valrörelsen talade man om de starka\r\nkort man hade. När dessa nu synas i den ekonomiska\r\nvårpropositionen visar det sig att man har slängt bort\r\nessen och sitter kvar med tvåorna, med de låga kor-\r\nten.\r\nHerr talman! Centerpartiet vill förändra och för-\r\nnya Sverige. I dag behövs det radikala och kraftiga\r\ngrepp på de fyra största problemområdena: tillväxten,\r\nföretagen, ohälsan och miljön. Om regeringen bara\r\nvågade släppa loss företagsamheten och livskraften i\r\ndet här landet kunde vi också ha en bättre ekonomi i\r\nstaten och därmed säkra välfärden - vården, skolorna\r\noch omsorgen.\r\nI finansplanen står det mycket. Bland annat står\r\ndet att arbete och tillväxt är grunden för välfärden.\r\nDet är rätt och sant. Så är det. Tillväxt skapas av\r\nproduktivitet multiplicerat med antalet arbetade tim-\r\nmar. Men i dagens förslag finns det ingenting som\r\nskapar ökad produktivitet. Anslagen till utbildning,\r\nforskning, infrastruktur och annat produktivitets-\r\nökande minskas.\r\nDet finns heller inga anslag som ger ett ökat antal\r\narbetade timmar, den andra viktiga halvan. Det gör\r\ninte det.\r\nTalare efter talare före mig har talat om att de\r\nskarpa förslagen saknas. Det är utredningar, kunskap,\r\nfunderande och allt möjligt sådant, men de skarpa\r\nförslagen finns inte här. Tvärtom skräms företagen\r\nfrån att anställa fler människor. Det blir svårare för de\r\narbetslösa att ta sig in på arbetsmarknaden, svårare\r\nför invandrare att komma in på den svenska arbets-\r\nmarknaden och svårare för unga människor att få sitt\r\nförsta riktiga jobb. Det är effekten av de här försla-\r\ngen. Det är inte nog med att man sparar; man sparar\r\npå fel sätt. Arbete och tillväxt är grunden för välfär-\r\nden. Varför lägger ni inga sådana förslag?\r\nSju av tio nya arbeten skapas av småföretagen.\r\nSmåföretagen är faktiskt bäst i klassen när det gäller\r\natt skapa långtidsfrisk arbetskraft. Det är den fokuse-\r\nring vi måste ha - långtidsfriska människor. Därför är\r\ndet oförklarligt att regeringen i sin strategi för att\r\nminska sjukkostnader ger sig på företagen genom att\r\nförlänga ansvaret för sjukperioden från två till tre\r\nveckor. Kostnaderna ökar för företagen oavsett om\r\nden anställde har skadat sig på jobbet eller fotbolls-\r\nplanen! Åtminstone där borde man kunna sortera.\r\nMen i finansplanen står det tvärtom att entreprenörs-\r\nkap ska underlättas.\r\nJag kan ge ett annat exempel på hur man under-\r\nlättar entreprenörskap. Sedan förra valet har vi här i\r\nkammaren diskuterat frågan om regelbördan för fö-\r\nretag och den tillsatta Simplexgruppen, som skulle\r\nförenkla reglerna. Medan ledamöter i gruppen i en\r\nständig ström har hoppat av i protest eller leda ägnar\r\nsig regeringen åt att förhala och underminera riksda-\r\ngens beslut. Simplexenheten får nämligen först nu\r\nefter alla de här åren \"medel för att granska den be-\r\nfintliga lagstiftningen\" - den lagstiftning som de har\r\nvarit satta att granska hela tiden. Det är fantastiskt,\r\nSverige är fantastiskt!\r\nDet är inte konstigt att nyföretagandet minskar.\r\nMan vägrar att göra någonting åt diskrimineringen av\r\nsmåföretagen. Varför ska småföretagarna ha lägre\r\nföräldraersättning när de är hemma med sina barn än\r\nandra människor? Jag förstår inte rättvisan i det.\r\nSverige behöver i stället en politik som förstärker\r\nden långsiktiga tillväxtförmågan och individens\r\nsjälvbestämmande. Det är sådant som vi jobbar med\r\ntillsammans med partierna från opposition. Det inne-\r\nbär att det finns sammanhängande förslag på detta\r\nområde.\r\nHerr talman! Regeringen låtsas att det är arbetsgi-\r\nvarnas fel att sjukskrivningarna har ökat. I fem års\r\ntid, medan kostnaderna har fördubblats motsvarande\r\nett och ett halvt försvar, så stor är ökning, har Center-\r\npartiet och jag själv i den här talarstolen gång på gång\r\nvisat på att här är ett jätteproblem. Det kommer att äta\r\nupp alla andra satsningar vi vill göra, och vi kommer\r\ninte att klara någonting om vi inte löser detta pro-\r\nblem. Regeringen har valt att passivt se på. Jag tycker\r\natt det är ynkligt att så mycket görs för att skjuta över\r\nskulden och notan till företagen när regeringen själv\r\nhar ignorerat problemet i flera år och sedan funda-\r\nmentalt helt misslyckats med ett fungerande rehabili-\r\nteringsarbete. Budgetens rubrik Ansvar i en orolig tid\r\när helt fel. Den borde heta: Övervältrat ansvar på\r\noroliga småföretagare.\r\nRegeringen erkänner i vårbudgeten att \"de höga\r\nmarginaleffekter som i dag möter dem som försöker\r\nta sig in på arbetsmarknaden är ett hinder\". På vanligt\r\nspråk betyder det: Arbete lönar sig inte. Och det är ett\r\nproblem.\r\nMan konstaterar: \"Dessa marginaleffekter uppstår\r\nofta i samspelet mellan skattesystemen och bidrags-\r\nsystemen.\" Det betyder på vanligt språk att vi be-\r\nskattar låglöneinkomsttagare i Sverige på ett sådant\r\nsätt att de inte kan ta sig ur fattigdomsfällan. Det är\r\nen välkommen insikt, men finns det något lösnings-\r\nförslag? Nej, det finns det inte på det här området\r\nheller.\r\nVi har sagt att man borde ändra inkomstskatten så\r\natt människor får en bonus, i vårt förslag uppemot\r\n900 kr per månad, för att gå från bidrag till arbete.\r\nDet går bra att ansluta sig till vårt förslag.\r\nI stället väljer regeringen att göra precis som man\r\nhar gjort med sjuksidan, att sitta passivt bredvid och\r\nse på, och så får vi besked att man på lämpligt sätt\r\nska se över hur marginaleffekterna vid inträde i ar-\r\nbetskraften kan minskas. Det vet vi begravs i en ut-\r\nredning.\r\nHerr talman! Tillväxt och miljö kan gå hand i\r\nhand. I vår, när USA startade sin tredje största teknik-\r\nsatsning i modern tid, efter rymdprogrammet och IT-\r\nsamhället, genom att satsa på forskning, utveckling\r\noch ingenjörskunskap runt alternativa bränslen mär-\r\nker inte regeringen ens detta. Vi har fått ett nytt ord i\r\nsvenska språket, Eskilstunamorän. Kom ihåg det, det\r\nkommer ni att höra mycket om. Eskilstunamorän\r\nbestår av gjutsand, slagg och järnfilsspån och i stort\r\nsett allt annat från det periodiska systemet. 40 000\r\nförorenade platser finns det, och vi kommer att nå\r\nhalvvägs till målet 2005 om att ha avslutat 50 projekt.\r\nDär drar man in anslagen. Känns det bra, Peter Eriks-\r\nson?\r\nHerr talman! Centerpartiet avvisar det budgetför-\r\nslag som har lagts fram i dag. Det kanske har fram-\r\ngått av mitt anförande. Sverige är i skriande behov av\r\nförändring. Tyvärr återfinns inget av det nytänkande\r\nsom behövs i den här propositionen. Om ett par veck-\r\nor kommer vi att lägga fram ett förslag från Center-\r\npartiet där vi presenterar åtgärder för ökad tillväxt\r\ngenom företagande och självbestämmande. Det går\r\natt satsa på utveckling och företagande i kombination\r\nmed miljötänkande. Det går att minska ohälsan ge-\r\nnom att ge människor bättre villkor och högre själv-\r\nbestämmande. Vi kommer att visa vägen.\r\n(Applåder)</pre><pre>Anf.  8  PETER ERIKSSON (mp):\r\nHerr talman! Ledamöter och åskådare! Efter valet\r\nhösten 2002 har vi haft en ganska trött och dyster\r\nopposition av borgerlighet i Sverige. Det kan man väl\r\nförstå. Det var inget lysande val de flesta gjorde.\r\nFolkpartiet gick visserligen upp, men de andra tappa-\r\nde ordentligt. Vi har sedan dess inte sett några stora\r\nförändringar heller. Men jag tycker i dag att den ser\r\nut att piggna till lite grann. Jag får hälsa dem välkom-\r\nna in i diskussionen lite mera. Detta är inte att undra\r\npå för nu ser man här, efter några ganska goda eko-\r\nnomiska år i Sverige där det har funnits ett utökat\r\nutrymme varje år för att genomföra reformer, att det\r\nmåste genomföras besparingar, neddragningar av\r\nutgifterna för att klara budgeten. Då brukar det gå lite\r\nbättre för oppositionen när man inte längre får brottas\r\nmed en regering som kan vifta med nya pengar till\r\nmånga grupper.\r\nLäget är faktiskt ganska besvärligt, betydligt mer\r\nbesvärligt än vad de flesta inklusive regeringen och vi\r\nbedömde i höstas. Vi har fått en utdragen konjunktur,\r\nen konjunkturförsvagning som har pågått i ett par år\r\noch inte ser ut att förbättras i år utan snarare blir ännu\r\nnågot sämre i år. Det är däremot fel att kalla det för\r\nen kraftig lågkonjunktur eller någon kris i sig. Det är\r\natt ta till alldeles för stora ord. Det handlar om en\r\nförsvagning av konjunkturen, och att den drar ut på\r\ntiden är ett problem. Det är problem inte bara i Sveri-\r\nge utan i praktiskt taget hela världen. Vi har en ovan-\r\nligt synkroniserad konjunktursituation, skulle jag\r\nsäga.\r\nProblemet för oss är ju inte att vi ligger sämst till.\r\nEkonomiskt sett har Sverige faktiskt legat ganska bra\r\ntill. Vi har hyggliga sysselsättningstal och inte alltför\r\nstor arbetslöshet, men vi har en känslighet när det\r\ngäller statens finanser som är lite större än i många\r\nandra länder.\r\nNär konjunkturen påverkar lite nedåt, när företa-\r\ngen inte längre går lika bra och när arbetslösheten\r\nökar lite grann slår det väldigt snabbt och ganska hårt\r\nmot statens finanser. Det gör att man måste ta till rätt\r\nså beska piller för att klara den ekonomiska situatio-\r\nnen och en balanserad budget. Anledningen till att vi\r\ngör det är att vi vill att förtroendet ska vara fortsatt\r\nhögt för svensk ekonomi. Vi vill att omvärlden också\r\nfortsättningsvis ska anse att svenska politiker klarar\r\nav att hantera situationen. Vi vågar fatta nödvändiga\r\nbeslut och låter inte det hela rinna ut genom fingrarna\r\npå oss.\r\nVi från Miljöpartiet såg väldigt allvarligt på detta\r\ninnan förhandlingarna om budgeten kom till stånd. Vi\r\ntyckte att vi hade ett ansvar för att fatta ordentliga\r\nbeslut och att inte acceptera ett tricksande och teknis-\r\nka justeringar av budgettaken som inte har någon\r\ngrund i det system som har byggts upp. Vi har också\r\nfått med oss de andra partierna på detta, och det tyck-\r\ner jag är bra. De har varit väldigt ansvarsfulla.\r\nMan kan naturligtvis tala om att andra partier\r\nmedverkar till ett svek när de inte lyckas genomföra\r\nallt som de sade i valet att de ville göra. Men san-\r\nningen är också att vi allihop har gett löften om att\r\nförsöka klara svensk ekonomi, och det måste nog gå\r\nlite före. Ibland är man kanske tvungen att skjuta på\r\nandra reformer som man hade velat genomföra. Jag\r\ntror att de allra flesta i Sverige har stor förståelse för\r\ndet, även om det innebär att man skjuter upp en och\r\nen annan åtgärd eller reform något år.\r\nLäget i övrigt är det att när det gäller det offentli-\r\nga Sverige är det inte inom statens finanser som de\r\nstora problemen finns under de närmaste två åren,\r\nutan det är i landstingen och i kommunerna som be-\r\nkymren är mycket stora. Om ingenting händer under\r\nnärmaste tiden och om det inte blir en väldigt snabb\r\nkonjunkturuppgång med ökad sysselsättning, större\r\ninkomster och högre tillväxt kommer vi att få se yt-\r\nterligare skattehöjningar, besparingar och nedskär-\r\nningar i kommuner och landsting. Det ska man vara\r\nväldigt medveten om.\r\nDet var också utgångspunkten för oss när vi i de\r\nhär förhandlingarna valde att prioritera just kommu-\r\nner och landsting, det vill säga den offentliga sektorns\r\nkärnverksamheter, och vi lyckades väl sådär. Vi fick\r\nfram 4,3 miljarder under nästa år till kommuner och\r\nlandsting trots att det rör sig om en besparingsbudget,\r\nen tilläggsbudget där utgifterna måste minskas. Ur det\r\nperspektivet måste man se detta som ganska bra.\r\nMen det räcker inte för att vi ska klara kommun-\r\noch landstingssektorn under de närmaste åren, utan\r\ndet måste till ytterligare insatser - det måste man vara\r\nberedd på - om vi inte ska acceptera att sysselsätt-\r\nningen ökar och att nedskärningarna kommer att\r\npåverka äldreomsorg, skola och barnomsorg. Det är\r\nmånga kommuner och landsting som har dessa be-\r\nkymmer. Prognoserna för inkomstutvecklingen inom\r\nlandsting och kommuner under åren 2003 och 2004\r\npekar på betydande inkomstminskningar.\r\nÅtgärderna i denna budget har också en hygglig\r\ninkomst- och fördelningsprofil, tycker jag. De som\r\nhar fått bära de tuffaste neddragningarna och som har\r\nfått leva med uppskjutandet av utlovade reformer är\r\nframför allt vi hög- och medelinkomsttagare. De allra\r\nfattigaste människorna på klotet har faktiskt inte\r\ndrabbats. Jag tycker att vi med en viss stolthet kan\r\nsäga att Sverige visserligen med små steg men ändå\r\nsuccessivt närmar sig anständighetsmålet på 1 % av\r\nBNI i bistånd till fattiga länder.\r\nHöjningen i år och nästa år är inte obetydlig. Det\r\nsvenska biståndet ökar faktiskt från 2002 till 2004\r\nmed 4 miljarder kronor. Det är ganska mycket pengar\r\nom man också betänker att vi måste spara på andra\r\nområden. Jag tycker att det är en riktig prioritering.\r\nVi i Sverige måste ha råd att nå upp till ett anständigt\r\nbiståndsmål, vilket är 1 % av BNI. Det är också en av\r\nde viktigaste prioriteringar som det gröna partiet gör.\r\nNär det gäller människor i Sverige har vi valt att\r\nockså här i första hand se till de som har det sämst\r\nställt. Därför har vi inte värnat en höjning av taken i\r\nförsäkringssystemen, utan vi har främst velat gå på en\r\nhöjning av golven så att de som har de allra lägsta\r\ninkomsterna ska få något mer. Det kommer också att\r\ngenomföras i föräldraförsäkringen under 2003. Det är\r\nett vallöfte som vi har gett, och vi kan nu säga med\r\ngott samvete att vi har råd med detta därför att det\r\nfinns andra som bättre kan ta smällarna.\r\nAvslutningsvis handlar besparingarna i den här\r\nbudgeten framför allt om ohälsan och om att klara de\r\ngalopperande utgifterna i sjukförsäkringssystemet.\r\nOm det inte blir ett trendbrott inom det området\r\nkommer vi inte heller att klara statsbudgeten under de\r\nnärmaste åren. Därför är det helt nödvändigt att rikta\r\nbesparingar till det här området.\r\n(Applåder)</pre><pre>Anf.  9  Finansminister BOSSE RING-\r\nHOLM (s):\r\nHerr talman! Efter det jag har hört är det lätt att\r\ninstämma i det som Peter Eriksson säger om en trött\r\nopposition. Jag instämmer också gärna i Lars Bäck-\r\nströms beskrivning om att de borgerliga ofta flyr till\r\nväxlingskontoret där de försöker att växla varje hund-\r\nralapp i tre femtiolappar. Men, Lars Bäckström, med\r\nett svenskt EMU-medlemskap behövs det inga väx-\r\nlingskontor. Det vore också ett sätt att komma undan\r\nden borgerliga växlingstekniken.\r\nEn osanning blir ju inte mer sann därför att den\r\nupprepas. De fyra borgerliga talarna säger alla att\r\nregeringen sviker sina vallöften.\r\nRegeringen och socialdemokratin tog fram ett\r\nvalmanifest som presenterades för hela svenska folket\r\ni valrörelsen. På första sida står det allra första vall-\r\nöftet, som inte något av de borgerliga partierna tycks\r\nha läst: \"Socialdemokratin kommer aldrig att med-\r\nverka till att Sveriges ekonomi undermineras. Därför\r\nmåste reformer vara finansierade.\" Det är ju någon-\r\nting som man kanske inte förknippar med borgerlig-\r\nheten. Vidare står det: \"I första hand måste nya resur-\r\nser användas för att öka tryggheten och rättvisan. Det\r\nmåste gå före stora skattesänkningar.\"\r\nDetta är det alldeles övergripande socialdemokra-\r\ntiska vallöftet, inte minst nedskrivet i vårt valmanifest\r\nmed tanke på de utomordentligt dåliga erfarenheter\r\nsom vi har av den borgerliga regeringen i början av\r\n90-talet som körde sönder Sveriges ekonomi.\r\nOm de borgerliga vill säga att vi kan fortsätta ha\r\nvallöften som är ofinansierade vill jag bestämt pro-\r\ntestera. Jag vill också bestämt protestera mot påståen-\r\ndet att Socialdemokraterna inte genomför sina vall-\r\nöften. Vi genomförde alla våra vallöften under den\r\nförra mandatperioden. Vi kommer att genomföra alla\r\nvåra vallöften under den här mandatperioden - men\r\nfinansierade, och i den tid och den ordning då det\r\nfinns en finansiering.\r\nI höstas, i budgetpropositionen, gjorde Socialde-\r\nmokraterna, Vänsterpartiet och Miljöpartiet bedöm-\r\nningen att det skulle finnas utrymme för reformer för\r\n20 miljarder kronor det här året. 19 av de 20 miljarder\r\nkronorna genomför vi nu. En enda sak, det här taket i\r\nsocialförsäkringarna, har vi tvingats skjuta upp. Hur\r\nkan man då säga, som Lena Ek, att alla Socialdemo-\r\nkraternas vallöften sviks? Jag kan förstå att många\r\nmänniskor undrar vad politiker håller på med när vi\r\nbeskriver varandras förslag på det sättet. Lena Ek och\r\nni andra: Om vi genomför 19 av våra 20 miljarder\r\nkronor i reformer det här året, hur kan man då påstå\r\natt vi sviker våra vallöften? Vi kommer att genomföra\r\nden tjugonde också, det vill säga taken i sjuk- och\r\nföräldraförsäkringen, när vi har pengar för det under\r\nden här mandatperioden.\r\nVi har valt att bromsa kostnadsutvecklingen i\r\nsjukförsäkringen, för vi tycker inte att det är rimligt\r\natt skolbarnen ska få färre läkare och att de sjuka ska\r\nfå mindre vårdpersonal för att vi inte lyckas bromsa\r\nsjukförsäkringskostnaderna. Det är inte rimligt att\r\nvälfärden ska betala urholkade statsfinanser med\r\nsådana indragningar. Det är därför vi helt enkelt\r\nmåste bromsa sjukförsäkringskostnaderna.\r\nNär jag hör Fredrik Reinfeldt kan jag se att han\r\nkommer att bli en mycket god efterträdare till Bo\r\nLundgren. Han har redan anammat principen att till\r\n90 % tala om motståndarens förslag, och kritisera det,\r\noch till 10 % om den egna politiken. Ska jag mäta var\r\ndet snarare 91-9 eller 92-8. Han är på väg mot att\r\ntala till hundra procent om andra och ingenting om\r\nsin egen politik.\r\nMen, Fredrik Reinfeldt, det är faktiskt oerhört\r\nviktigt att konstatera att de offentliga finanserna är\r\ngrunden för hela välfärdspolitiken. När Sverige, Fin-\r\nland och Danmark i dag är de enda tre länderna i EU\r\nsom har ordning på sina offentliga finanser, som har\r\nett överskott, så är det faktiskt utomordentligt viktigt.\r\nDärför är det märkligt att Moderaterna inte ens tycker\r\natt vi behöver ha ett överskottsmål. De tycker inte ens\r\natt det är viktigt att vi sköter finanserna på ett sådant\r\nsätt att vi har ordentliga resurser. Det är ju så, mina\r\nvänner, att vi hade ett överskott på hundra miljarder\r\nkronor under den goda perioden 2000-2001. Dessa\r\npengar har vi kunnat utnyttja maximalt genom att vi\r\nnu har kunnat motarbeta arbetslösheten.\r\nDet är ju ingen tillfällighet, Fredrik Reinfeldt, att\r\nSverige inte bara är ett av de främsta länderna när det\r\ngäller tillväxt, offentliga finanser och ekonomiska\r\nreformer utan också har en lägre arbetslöshet än vad\r\nexempelvis EU har i genomsnitt.\r\nFredrik Reinfeldt har partivänner i Frankrike. De\r\nvann valet förra våren på en politik som Moderaterna\r\ntycker att vi skulle ha haft här hemma också och som\r\nModeraterna hade velat genomföra om de hade vun-\r\nnit valet. Och vad gjorde Moderaternas partikamrater\r\ni Frankrike efter att ha vunnit valet? Jo, de sänkte\r\nskatterna på det sätt som Moderaterna här hemma\r\nockså hade velat göra. Frankrike har i dag sista plat-\r\nsen i Europas ekonomi både när det gäller offentliga\r\nfinanser och när det gäller ekonomiska reformer. Så\r\nsnabbt kunde det gå med en borgerlig skattesänk-\r\nningsregering i Frankrike. Så snabbt kunde det ha gått\r\ni Sverige också om de borgerliga hade fått majoritet\r\noch Moderaternas politik hade fått genomslag här i\r\nriksdagen.\r\nNu klagar Fredrik Reinfeldt på att en del av de so-\r\ncialdemokratiska reformerna inte blivit omedelbart\r\ngenomförda. Inte alla våra vallöften är omedelbart\r\ngenomförda. Samtidigt klagar han på att vi har för\r\nmycket ökade utgifter. Det går inte ihop på något vis.\r\nDet bör kanske vara lite ordning i leden i kritiken.\r\nÄven om nu Reinfeldt ägnar 90 % av sitt anförande åt\r\natt kritisera så kanske han kunde ha någon ordning på\r\nsin argumentation i alla fall.\r\nHan talar om de bidragsberoende kommunerna.\r\nDen socialdemokratiska regeringen och Vänsterparti-\r\net och Miljöpartiet tycker att det är viktigt att landets\r\nkommuner och landsting får besked om de fyra fem\r\nmiljarder kronor de får nästa år för jobb i skolan,\r\nsjukvården och äldreomsorgen. Då säger Reinfeldt\r\nföraktfullt: \"de bidragsberoende kommunerna\". Jag\r\ntror inte att några lärare, sjuksköterskor, underskö-\r\nterskor eller läkare känner sig som bidragsberoende\r\noch att de arbetar åt några slags bidragsberoende\r\nkommuner.\r\nKarin Pilsäter tog upp frågan om ekonomiska\r\ndrivkrafter. Det tycker vi är viktigt, för vi tycker att\r\ndet är bra om man kan stimulera arbetsgivare och\r\nföretag att ägna energi och arbete åt att skapa bra\r\narbetsmiljöer så att färre behöver bli sjuka och vara\r\nborta från sina arbetsplatser. I dag har vi ett system\r\ndär vi inte tillräckligt mycket uppmuntrar arbetsgiva-\r\nre att ta det här ansvaret. Vi skulle gärna vilja se från\r\nsocialdemokratiskt håll att vi får ett sådant system\r\nmed ekonomiska drivkrafter som uppmuntrar och\r\nstöder enskilda företagare. Vi tycker att det är bra att\r\nvi i vårpropositionen har kunnat lägga fram ett förslag\r\nsom ger småföretagare ett särskilt skydd i det så kall-\r\nade arbetsgivarinträdet eller sjuklönen. Små företag\r\nmed 25 anställda eller färre kan på så vis undvika att\r\nfå onödigt stora kostnader för sin sjukfrånvaro.\r\nKarin Pilsäter är nog den enda, hoppas jag, i den\r\nhär kammaren som tror att Irakkriget och Irakkrisen\r\ninte betyder någonting för tillväxten i Sverige - eller i\r\nvärlden, om man ska tolka henne på det sättet. Hon\r\nsäger att det inte har någon betydelse. Man kan inte\r\nskylla på Irakkriget när det gäller tillväxten. Men\r\nvarför tror Karin Pilsäter att land efter land har räknar\r\nned sina prognoser för tillväxten och att hela världs-\r\nekonomin har backat i år? Tror Karin Pilsäter inte att\r\ndet finns något som helst samband mellan Irakkrisen\r\noch den internationella konjunkturdämpningen så\r\ntorde hon nog faktiskt vara ganska ensam på det om-\r\nrådet.\r\nJag vill gärna påminna Karin Pilsäter om att vi\r\nunder den förra mandatperioden inte bara skötte de\r\noffentliga finanserna utan också såg till att betala av\r\npå statsskulden. Statsskulden minskade med\r\n320 miljarder kronor. Det betyder att räntekostnaden\r\nför vår statsskuld naturligtvis är mycket lägre i dag.\r\nDet tycker jag är oerhört viktigt att ha i minnet. Där-\r\nmed står vi också starkare inför framtiden.\r\nMats Odell säger att Sverige hade draghjälp under\r\nden internationella högkonjunkturen. Det är klart att\r\nvi hade det. Men, Mats Odell, varför hade Sverige\r\nändå bättre tillväxtsiffror än omvärlden? Vi hade så\r\nmycket draghjälp - inte bara av omvärlden utan fak-\r\ntiskt även av våra egna insatser - att vi sedan 1994 till\r\noch med har haft bättre tillväxtsiffror än EU-länderna,\r\nän OECD-länderna. Det beror naturligtvis på den\r\npolitik som vi har fört här hemma, på att vi har åtgär-\r\ndat budgetsituationen, sanerat statsfinanserna. Vi har\r\nskapat offentliga överskott. Vi har skapat tillväxt. Vi\r\nhar skapat 320 000 nya jobb under den senaste man-\r\ndatperioden. Det är naturligtvis en del av de fram-\r\ngångar som vi har haft och som vi nu kan utnyttja.\r\nMats Odell säger att regeringen lyfter fram det\r\nfaktum att Sverige har fått fyra guldmedaljer i eko-\r\nnomiska grenar. Jag kan säga att i den senaste EU-\r\nstatistiken om ekonomiska reformer har Sverige av\r\n100 möjliga medaljer tagit 35, Mats Odell. Finland\r\noch Danmark har också tagit väldigt många. Det är\r\nockså ett uttryck för hur vi har kunnat sköta ekono-\r\nmin allt bättre. Det är också vår ambition i fortsätt-\r\nningen att kunna ha en fortsatt bra tillväxt, för det är\r\ngrunden för välfärden.</pre><pre>Anf.  10  FREDRIK REINFELDT (m)\r\nreplik:\r\nHerr talman! Jag tror att det är bra om finansmi-\r\nnistern håller en debatt som handlar om vad företrä-\r\ndarna för partierna har sagt och inte om det som man\r\nmöjligen har förberett i skriftliga inlägg före debatten.\r\nDet bli så konstigt om man så att säga ska bemöta\r\nsaker som man själv inte har framfört.\r\nJag pratade om att det finns spruckna vallöften,\r\noch det har ju också finansministern nu påpekat, och\r\natt det är en blåsning gentemot väljarna både vad\r\ngäller vallöftena från 2002 och tillbaka till 1998. Jag\r\nhävdar att regeringen har svårt att nå något av sina\r\nekonomiska mål, och det vore kanske intressant att\r\nhöra finansministern säga någonting om det i dag.\r\nJag har hävdat att regeringsunderlaget darrar när\r\ndet nu ska tas fram lite obekväma beslut. Jag har\r\npåpekat att ni själva har medverkat till att förslappa\r\nden budgetprocess som jag tror har betytt mycket för\r\natt vi under 90-talet ändå har kunnat komma till rätta\r\nmed en hel del av de problem som Sverige har befun-\r\nnit sig i. Jag påpekade också att det spenderades väl-\r\ndigt mycket pengar 2001-2002, vilket ju gav ett stort\r\nkonsumtionsutrymme till svenska folket inför valet\r\n2002. Något annat har jag faktiskt inte hävdat här i\r\ndag.\r\nDessutom har jag hävdat att det helt och hållet\r\nsaknas tillväxtåtgärder i den här budgeten. Jag tror att\r\nvilken regering vi än har är det i det här läget där man\r\nmåste börja göra jobbet. Vad är det som ska ligga till\r\ngrund för växande företag? Vad är det som ska ge\r\nincitament och hopp för svenska folket att jobba mer\r\noch faktiskt få lite mer över efter skatt?\r\nJag tycker att det trots allt finns ett par saker i\r\nbudgeten på detta tema, men de är negativa för till-\r\nväxten. Det nämns bland annat att taket för att kom-\r\nma undan den tredje veckan i sjukförsäkringen ska\r\nsättas vid företag som har ungefär 25 anställda. Med\r\nfärre anställda slipper man ta kostnaden, men med\r\nfler anställda kommer man att behöva bära den kost-\r\nnaden. Inser Bosse Ringholm att han därmed har\r\nskapat ett tillväxttak för företag som vill växa, alltså\r\nprecis en sådan åtgärd som företagare i det här landet\r\ninte behöver och som kommer att bromsa ambitionen\r\natt växa vidare, trots att man kanske har en god idé\r\nsom man vill bygga vidare på? Det är den typen av\r\nsaker som naturligtvis gör att företagare i det här\r\nlandet ofta ger upp.\r\nDessutom finns konstiga beskrivningar av hur\r\nmycket vi ska arbeta. Det börjar i finansplanen med\r\nbeskrivningar av hur viktigt det är att vi jobbar mer\r\noch att det är en grund för tillväxt. Men sedan, på\r\ns. 27, dyker det helt plötsligt upp en formulering där\r\nregeringen säger att det är angeläget att korta arbets-\r\ntiderna. Jag vet inte vilken teknik ni har haft i de\r\nsamverkande partierna - om ni skriver en sida var\r\nmedan de andra går ut en stund för att sedan komma\r\ntillbaka. Sidorna håller i alla fall inte ihop här. Miljö-\r\npartiet hade hand om s. 27, och s. 24 skrev Bosse\r\nRingholm. Intrycket blir att den här majoriteten inte\r\nvet vart den är på väg. Hur ska vi ha det med jobben?\r\nSka vi jobba mer eller ska vi jobba mindre? Ska vi få\r\nnågra åtgärder för tillväxten? Det är det som är läxan,\r\nBosse Ringholm, för att få en växande ekonomi.</pre><pre>Anf.  11  Finansminister BOSSE RING-\r\nHOLM (s) replik:\r\nHerr talman! Det är viktigt att hålla fast vid de\r\nekonomisk-politiska mål som regering och riksdag\r\nställer upp. Till de allra viktigaste målen hör natur-\r\nligtvis att hålla ordning på de offentliga finanserna.\r\nDet torde inte ha undgått ens Fredrik Reinfeldt, det\r\njag har sagt ett antal gånger nu: Sverige är ett av få\r\nländer - 3 av 15 länder - som har ett överskott i de\r\noffentliga finanserna. Detta är faktiskt grunden för\r\nhela vår välfärdspolitik.\r\nVarför har vi dessutom kunnat stimulera den pri-\r\nvata konsumtionen de senaste åren? Jo, just därför att\r\nvi har haft ordning och reda i ekonomin. Det har varit\r\nett sätt att hålla tillbaka arbetslösheten.\r\nNu klagar Fredrik Reinfeldt på att folk har fått för\r\nmycket pengar i plånboken de senaste åren, att det har\r\nvarit för mycket pengar till privat konsumtion och att\r\ndet har varit för mycket pengar till olika reformer.\r\nMen Fredrik Reinfeldt: Det är ju just för att folk har\r\nhaft pengar i plånboken, just för att vi genomfört\r\nolika reformer och skattesänkningar som har varit\r\nfinansierade - det är inget som Moderaterna brukar\r\nanvända, men de här reformerna har varit finansiera-\r\nde - det är just därför som vi har kunnat hålla stånd\r\nmot den internationella lågkonjunkturen under senare\r\når. Det är naturligtvis oerhört viktigt att vi kan fort-\r\nsätta hålla de målen också.\r\nUtgiftstaket är ett av de ekonomisk-politiska må-\r\nlen. Varje år under de sex år vi har haft utgiftstak - vi\r\när inne på det sjunde nu - har de borgerliga ständigt\r\nifrågasatt, ständigt misstrott och sagt: Regeringen\r\nkommer inte att klara utgiftstaken. Vi har klarat det\r\nförsta året, andra året, tredje året, fjärde året och\r\nfemte året, och i höstas sade oppositionen under val-\r\nrörelsen: Ni kommer inte att klara utgiftstaket. Vi\r\nredovisade från regeringens sida tillsammans med\r\nVänsterpartiet och Miljöpartiet i höstens budgetpro-\r\nposition åtgärder för att klara utgiftstaket för 2002.\r\nNär 2002 nu är till ända kan vi konstatera att vi för\r\nsjätte gången har klarat utgiftstaket. Tala om att klara\r\nsina mål! Ständigt ifrågasatta har vi ständigt klarat\r\nmålen.\r\nJag förstår inte Fredrik Reinfeldts synpunkt när\r\ndet gäller att regeringen vill hjälpa de mindre företa-\r\ngen. Vi har sett att det finns en del mindre företag\r\nsom har osedvanligt hög sjukfrekvens. En del av dem\r\nhar försökt försäkra sig mot det här via en vanlig\r\nförsäkringslösning på den privata marknaden, men av\r\nnaturliga skäl har det blivit ganska höga försäkrings-\r\nkostnader, eftersom det är få företag som ingått i det\r\nhär försäkringsskyddet. Därför har vi nu föreslagit i\r\nvårpropositionen att alla mindre företag ska få ett\r\nförsäkringsskydd mot överkostnader. Det tycks Fred-\r\nrik Reinfeldt inte gilla. Han tycks inte tycka att det är\r\nbra. Jag förstår inte det. Jag tycker att det snarast är\r\nett tillskott till en bra tillväxt i vårt näringsliv att för-\r\nsöka försäkra bort dessa överkostnader. Vi behöver\r\nstödja näringslivet på alla olika sätt och vis. Det här\r\när ett bra sätt att stödja de mindre företagen.</pre><pre>Anf.  12  FREDRIK REINFELDT (m)\r\nreplik:\r\nHerr talman! Låt oss bara vara klara över att för-\r\nslaget om att införa en tredje vecka med ansvar för\r\nsjukförsäkringskostnader för företagen löser inte\r\nohälsan.\r\nDet regeringen gör är att flytta kostnaderna från\r\nstatsbudgeten över på företagarna. Det är möjligen en\r\noperation för att få ordning på statsfinanserna, men\r\ndet förbättrar inte det som borde vara uppgiften,\r\nnämligen att se till att ohälsan minskar i Sverige.\r\nJag tycker dessutom att det är en ren ovänlighet\r\natt på det sätt som regeringen gör återkommande peka\r\nut privata företagare, som förmodligen är de som är\r\nbäst i landet på att ta hand om och verkligen jobba\r\nnära sin personal, som de stora syndarna i det här\r\nsammanhanget. Var är självkritiken för alla de social-\r\ndemokratiska landsting och kommuner som är de som\r\nverkligen har problem med höga ohälsotal? Var är\r\nsjälvkritiken? Det är de facto så att det är alltfler i\r\nSverige som känner: Jag får inte plats, jag hinner inte\r\nmed, det finns ingen plats för mig i arbetslivet och jag\r\nhar svårt att få mitt liv att hålla ihop, och därför kan-\r\nske jag blir sjukskriven - därför kanske jag försöker\r\nkomma undan. Det är en revolution på svenskt vis:\r\nJag går hem och bäddar ned mig, därför att jag får\r\ninte plats - man lyssnar inte på mig.\r\nI stället ägnar sig regeringen hela tiden åt denna\r\njakt på privata företagare, som, när jag besöker dem,\r\när stolta över att berätta hur låga sjuktal de har och\r\nhur väl de tar hand om sin personal. Det är genom att\r\nhela tiden skicka förslag mot den gruppen som ni\r\nförsöker ta bort ansvaret från er själva. Det är därför\r\nni inte löser problemet med ohälsan. Ni erkänner inte\r\nproblemet - ni flyttar bara runt kostnader.\r\nFör Moderaterna är det viktigt att vi har ordning\r\npå statsfinanserna. Vi ska leverera förslag som gör att\r\nvi har en bättre saldobalans än regeringen, och vi har\r\nsedan länge sagt att vi tycker det är viktigt att Sverige\r\nkommer ned i statsskuldskvot, ned emot 40 %. Det är\r\nsättet att få ordning på statsfinanserna.\r\nDäremot tycker vi inte att man ska fortsätta driva\r\nväldigt höga överskottsmål, baserade i hög grad på\r\növerskott i pensionspengarna, och sedan säga att det\r\när ett utrymme som man kan spendera. Det var det\r\nKarin Pilsäter försökte påpeka för finansministern,\r\nmen det återkommer nu som besked. Det finns alltså\r\nett utrymme som i väldigt hög grad bygger på att det\r\nfinns ett överskott i pensionssystemet, och man be-\r\nskriver detta som att man kan dela ut det.\r\nSedan är det lätt att peka finger åt andra om att de\r\nhar ofinansierade skattesänkningar och liknande. Ja,\r\ndet har varit väldigt mycket ofinansierade skattesänk-\r\nningar och reformförslag från den här majoriteten\r\ninför valet 2002, en av de dyraste valsegrarna någon-\r\nsin, som svenska folket nu får vara med och betala.\r\nOch det är det jag pratar om. Jag pratar inte om att jag\r\när irriterad. Svenska väljare är irriterade: De uppfat-\r\ntade att socialdemokraterna ställde ut löften, men nu\r\nbackar man på en del håll eller skjuter på framtiden.\r\nDet är inte sjyst. Det är inte den typen av relation\r\nsvenska väljare vill ha till sina politiker. Ställer man\r\nut löften får man se till att leva upp till dem. Så enkel\r\när politiken. Det är detta som socialdemokratin inte\r\nhar gjort, och för detta förtjänar ni kritik.</pre><pre>Anf.  13  Finansminister BOSSE RING-\r\nHOLM (s) replik:\r\nHerr talman! Det är naturligtvis en framgång att\r\näven Fredrik Reinfeldt och Moderata samlingspartiet\r\nerkänner att vi behöver offentliga överskott. Det in-\r\ntressanta är ju att Moderata samlingspartiet aldrig i\r\nsina förslag har lagt fram några sådana. Det ska bli\r\nintressant att se om man i kommande motioner nu\r\nkommer att lägga om kursen och inse att det behövs\r\noffentliga överskott.\r\nMen jag är inte så säker på att det är så. I nästa\r\nögonblick säger ju Reinfeldt emot sig själv genom att\r\nsäga att vi inte hade behövt ha det där överskottet på\r\nhundra miljarder för ett par år sedan. Men Fredrik\r\nReinfeldt: Det är ju just för att vi hade ett överskott\r\nför två år sedan som vi har kunnat bekämpa arbets-\r\nlösheten bättre än andra länder. Det är därför vi har\r\nkunnat se till att företagen i Sverige har haft en bättre\r\nefterfrågan på sina varor och tjänster: Folk har haft\r\npengar i plånboken, därför att vi hade ett överskott. I\r\nländer som inte hade något överskott, eller som hade\r\nett litet överskott och nu har stora underskott, har man\r\ninte kunnat stimulera ekonomin på det sätt som vi har\r\ngjort i Sverige, och det är det som Fredrik Reinfeldt\r\nhar så väldigt svårt att förstå. Därför tror jag att det\r\nkommer att vara så att Moderaternas politik också\r\nframöver kommer att handla om att lägga fram ofi-\r\nnansierade förslag om skattesänkningar utan någon\r\nform av förståelse för att vi i goda tider behöver över-\r\nskott som vi kan använda i lite sämre tider.\r\nFredrik Reinfeldt, regeringens förslag om ohälsan\r\ngäller alla arbetsgivare. Det måste ändå Reinfeldt ha\r\ntagit till sig. Det gäller alla arbetsgivare: privata,\r\noffentliga, statliga och kommunala. Tittar man på\r\nsjukfrånvaron ser man att det faktiskt är så att de\r\nkommunala arbetsgivarna har den högsta sjukfrånva-\r\nron. Staten har den lägsta sjukfrånvaron. Däremellan\r\nfinns de privata arbetsgivarna. Jag säger inte att staten\r\när bäst och de kommunala arbetsgivarna sämst. Jag\r\nsäger att detta har olika orsaker. Vi måste bekämpa\r\nall sjukfrånvaro, var den än befinner sig någonstans i\r\noffentliga eller privata företag av något slag. Det är\r\ndet som våra förslag går ut på. Jag har fortfarande\r\nsvårt att förstå varför Reinfeldt vill motsätta sig att vi\r\nsärskilt vill hjälpa de små företagen mot de överkost-\r\nnader som de i annat fall kan komma att drabbas av.\r\nVi hade en moderatledd regering i början på 90-\r\ntalet. Den lyckades få upp underskotten till en sådan\r\nnivå att statsskulden var över 80 % av vår ekonomi,\r\nav vår bruttonationalprodukt. Vi har nu fått ned denna\r\nstatsskuld från 80 % till 50 % och vill gärna ta ned\r\nden ytterligare ett steg. Men då måste man ha ordning\r\noch reda i de offentliga finanserna och se till att man\r\nockså hela tiden har täckning bakåt. Man måste ha\r\növerskotten i goda tider som kan användas i sämre\r\ntider. Det är en kunskap som Moderaterna fortfarande\r\nhar väldigt svårt att ta till sig.\r\nFår jag till sist säga att jag naturligtvis hoppas att\r\nnäringslivet ska kunna hjälpa till i tillväxten och att vi\r\nkan få draghjälp, ett samarbete mellan näringslivet\r\noch samhället. Men det fordrar kanske att näringslivet\r\ntar lite större ansvar för sina optioner, stora förmåner\r\noch allt annat som man nu ägnar stort intresse åt. Om\r\nman ägnade lika stort intresse åt tillväxtfrågorna\r\nkanske vi kunde få lite stöd därifrån också när det\r\ngäller tillväxtpolitiken i Sverige.</pre><pre>Anf.  14  KARIN PILSÄTER (fp) replik:\r\nHerr talman! När man hör Bosse Ringholm, och\r\nför den delen också Lars Bäckström, så förstår man\r\natt ni måste ha haft stor nytta av att åtminstone ha ett\r\nparti med er som hade markkontakt, i form av Miljö-\r\npartiet. Jag förstår att finansministern är mycket\r\nträngd nu. Det skulle jag också ha varit ifall jag hade\r\nbefunnit mig i hans kläder, vilket jag inte skulle vilja\r\ngöra.\r\nPrecis som finansministern sade alldeles nyss: En\r\nosanning blir inte sann för att den upprepas ofta. När\r\nman nu hör er upprepa gång på gång att ni inte har\r\nbrutit några vallöften är det precis så. Först bryter ni\r\nvallöften och sedan förnekar ni det. Det är ännu värre.\r\nDet är som småbarnen som går och snattar i kakbur-\r\nken men sedan påstår att inga kakor har försvunnit.\r\nOm de har försvunnit var det i alla fall inte de som\r\ntog dem, påstår de.\r\nVad Bosse Ringholm alldeles nyss gjorde var att\r\nerkänna för riksdagens ledamöter och hela den del av\r\nsvenska folket som nu ser på TV att man har brutit\r\nredan det allra första vallöften. Han läste upp att So-\r\ncialdemokraternas första vallöfte var att aldrig med-\r\nverka till att underminera statsfinanserna och därför\r\nmåste reformer vara finansierade. Det var det första\r\nvallöftet. Det är brutet så det bara stänker om det,\r\nmed era underskott i statsfinanserna och de nya lån ni\r\ntar upp. Sedan har ni brutit en massa andra vallöften,\r\nbåde sådana ni inte kommer att genomföra nu och\r\nandra. Enligt den här budgetens tabeller är det varak-\r\ntigt hela mandatperioden att de höjda taken i sjuk-\r\noch föräldraförsäkringen inte ska genomföras, i alla\r\nfall enligt era kalkyler.\r\nHerr talman! Jag måste bara säga en sak till Bosse\r\nRingholm. Jag förstår att han har med sig färdig-\r\nskrivna lappar. Men han kan ändå lyssna på vad jag\r\nsäger nu. Det är inte Irakkrisen och den internatio-\r\nnella orons fel att sjukskrivningarna och förtidspen-\r\nsioneringarna i Sverige fortsätter att stiga i höjden.\r\nDet är inte Saddam Husseins fel att ni har misslyckats\r\ntotalt med integrationspolitiken.\r\nMan kan jämföra till exempel med vad Bosse\r\nRingholm skrev på Finansdepartementets hemsida:\r\nDen internationella konjunkturen har försämrats\r\ndrastiskt. Men Peter Eriksson sade här att det inte är\r\nnågon särskilt kraftig lågkonjunktur utan det är\r\nstrukturproblemen som är era budgetproblem. Det är\r\ndär själva poängen ligger, att ni inte förmår att hante-\r\nra de budgetproblem och de strukturproblem som har\r\nvarit väl kända sedan långt före valet. Det är det som\r\när era brutna vallöften.</pre><pre>Anf.  15  Finansminister BOSSE RING-\r\nHOLM (s) replik:\r\nHerr talman! Vi diskuterar två saker, Karin Pilsä-\r\nter. Den ena är att tillväxten i världen inte har ökat i\r\når, som många trodde i höstas. Tillväxten minskar\r\nsnarare. Det hänger ihop med Irakkriget. Det hänger\r\nihop med den sämre internationella utvecklingen. Det\r\ntror alla utom Karin Pilsäter.\r\nVarför skulle land efter land i Europa och Asien,\r\nUSA och så vidare skriva ned sina tillväxtsiffror om\r\ndet inte hade något samband med Irakkrisen, med en\r\nsämre internationell utveckling? Den enda som inte\r\ntror det är tydligen Karin Pilsäter.\r\nDet andra vi diskuterar är våra kostnader i sjuk-\r\nförsäkringen. De har en annan bakgrund. Regeringen\r\nhar nu gjort bedömningen att det är i första hand de\r\nkostnaderna som vi ska bromsa. Vi gjorde i höstas\r\nbedömningen att kostnaderna skulle öka med 6 mil-\r\njarder kronor i år. Nu har vi gjort en ny bedömning\r\nsom visar att de ökar med 12 miljarder, dubbelt så\r\nmycket. Vi slår oss inte till ro med det, som Karin\r\nPilsäter, och säger: Okej, det får vara 12 miljarder. Vi\r\ngör någonting för att bromsa kostnadsökningen från 6\r\ntill 12 miljarder kronor. Vi lägger fram ett stort antal\r\nförslag som innebär att alla - individer, arbetsgivare,\r\narbetsplatser, samhällets olika institutioner - måste\r\nhjälpa till med att få ned kostnadsutvecklingen på\r\nsjukförsäkringsområdet.\r\nKarin Pilsäter upprepar att regeringen har brutit\r\nvallöften. Det är tjatigt, Karin Pilsäter. Vi hade 20\r\nmiljarder i vallöften som vi i höstas lade in i budget-\r\npropositionen för 2003. Vi kommer att lägga in nya\r\nför 2004, 2005 och 2006 - för hela perioden. Vi har\r\ninte börjat med det ännu, 2005 och 2006. Karin Pil-\r\nsäter säger att hon läser i tabellerna för 2005 och\r\n2006. Hon ser i syne, för det finns inga sådana tabel-\r\nler. Det finns inga tabeller för de åren. Hon läser\r\nändå. Det är duktigt gjort, Karin Pilsäter.\r\nVi kommer att lägga in alla våra reformer åren\r\nframöver för att klara dem hela mandatperioden. Men\r\nvi har naturligtvis sett till att vi fortfarande har pengar\r\nför alla de reformer som vi i höstas hade pengar för,\r\nmed undantag av sjukförsäkringstaket.\r\nKarin Pilsäter bestod oss i höstas under motionsti-\r\nden med en fantastisk insats - och gör det förmodli-\r\ngen nu också. När arbetslösheten ökar med ½ % i\r\nSverige och ännu mer i vår omvärld, då föreslår Karin\r\nPilsäter och Folkpartiet att vi ska minska samhällets\r\ninsatser för att ge de arbetslösa jobb. Då ska invand-\r\nrarna få mindre stöd för att få jobb, mindre stöd för\r\natt få utbildning för ett jobb. Det är väl ingen integra-\r\ntion utan snarare tvärtom. Det är också därför reger-\r\ningen i denna i övrigt relativt kärva budget gör en\r\nsatsning på framför allt storstäderna, för att ge in-\r\nvandrarna mer jobb där. Vi fullföljer den storstads-\r\nsatsning som vi har hållit på med i några år.</pre><pre>Anf.  16  KARIN PILSÄTER (fp) replik:\r\nHerr talman! Min femåring hemma brukar också\r\ntycka att jag är tjatig när jag säger att hon inte får äta\r\nkakor före middagen. Jag förstår att Bosse Ringholm\r\ntycker att jag är tjatig när jag upprepar att han har\r\nbrutit vallöften. Men det betyder inte att han inte har\r\ngjort det, lika lite som det betyder att min femåring\r\ninte har tagit kakor. Jag förstår att han tycker att det\r\när tjatigt.\r\nDet är väl en sak att finansministern över huvud\r\ntaget inte hör vad vi säger. Men nu kan han inte ens\r\nse vad det står i hans egen proposition. Han säger att\r\njag ser i syne. Slå upp s. 82, för att ta ett exempel!\r\nDär står att effekten av den uppskjutna takhöjningen\r\nhar en permanent effekt på 2 miljarder kronor. Det\r\nfinns tabeller för 2004, 2005 och 2006. Det är på s. 82\r\ni den proposition som finansministern just har över-\r\nlämnat till herr talmannen.\r\nJag vet inte riktigt om det finns så mycket mer att\r\nsäga i den här debatten. Jag har väl aldrig förnekat att\r\nvi har en lägre tillväxtprognos. Jag har märkt att fi-\r\nnansministern har ytterst svårt att höra vad man säger.\r\nMen, om jag tar det långsamt, det är inte de sänkta\r\ntillväxtprognoserna som är huvudorsaken till dagens\r\nbudgetproblem. Huvudorsaken till det stod att finna\r\nframför allt i de ökade sjukskrivningskostnaderna,\r\noch de var kända före valet. Bosse Ringholm sade då,\r\ni Dagens Eko: Den prognos vi har sett för 2003\r\nkommer vi att kunna hantera så att även 2003 landar i\r\nett överskott. Då säger reportern: Kan ni inte förklara,\r\nnär det är en dryg vecka till valet, hur det här ska gå\r\ntill? Då svarar Bosse Ringholm: På samma sätt som\r\ntidigare höstar ska vi sköta det här. Det har vi klarat\r\nvarje gång tidigare.\r\nVi har facit i hand nu. Ni har inte klarat det.\r\nAnvänd nu din sista replik mot mig, Bosse Ring-\r\nholm, inte till att påstå att jag har sagt saker jag inte\r\nhar sagt, inte till att påstå att jag har läst saker som\r\ninte finns att läsa utan i stället till att förklara: Var ska\r\nni spara de sista 2 miljarderna som saknas för att nå\r\nert eget sparbeting som vi kunde läsa om bland annat\r\ni det pressmeddelande som låg på Finansdeparte-\r\nmentets hemsida den 4 april? Använd minuten till att\r\ntala om det i stället för att säga att jag har sagt saker\r\nsom jag inte har sagt eller läst saker som inte finns att\r\nläsa.</pre><pre>Anf.  17  Finansminister BOSSE RING-\r\nHOLM (s) replik:\r\nHerr talman! Det är naturligtvis bra att Karin Pil-\r\nsäter nu backar, slår till reträtt, och säger att Irakkri-\r\nget nog har inverkan på den internationella konjunk-\r\nturen. Sent omsider har hon kommit till den insikt\r\nsom alla andra i världen haft sedan månader tillbaka.\r\nDet är en realitet, Karin Pilsäter, att regeringen\r\ninte har lagt några förslag vare sig för 2005 eller\r\n2006. Tvärtom har regeringen i vårpropositionen sagt\r\natt vi återkommer till hösten med de förslagen. Det\r\ngör vi av respekt för riksdagen eftersom riksdagen har\r\nsagt att de på våren inte vill ha förslag om utgifter för\r\n2005 och 2006. De ska i stället finnas i budgetpropo-\r\nsitionen.\r\nDet är naturligtvis också regeringens avsikt, som\r\nvi anmäler i vårpropositionen, att då gå igenom hela\r\ndet 121-punktsprogram som Socialdemokraterna,\r\nVänsterpartiet och Miljöpartiet efter valet kom över-\r\nens om och som vi reform efter reform har kunnat\r\nbocka av för hela mandatperioden.\r\nVi har satt en stor ära i att klara utgiftstaket för\r\ninnevarande år liksom för förra året. Karin Pilsäter\r\nifrågasatte både nu och i valrörelsen om regeringen\r\nskulle klara utgiftstaket för 2002 och 2003. Vi har\r\nvisat att så är fallet. Det är en verklighet, Karin Pil-\r\nsäter, att vi klarar utgiftstaket för 2002, trots era spå-\r\ndomar om att det inte skulle gå. I den här vårproposi-\r\ntionen visar vi att vi vidtar åtgärder för att även klara\r\n2003, liksom vi i höstas vidtog åtgärder i budgetpro-\r\npositionen för att klara utgiftstaket 2002.\r\nFör att komma tillbaka till papegojargumentet om\r\nvallöftena vill jag säga att vi i budgetpropositionen i\r\nhöstas lovade höjt studiestöd till gymnasieungdomar-\r\nna. De får i dag studiestöd för nio månader, och vi\r\nlovar nu en tionde månad. Det finns med i den här\r\npropositionen och kommer att betalas ut under året.\r\nVi lovade i höstas mer pengar till kommunerna\r\nför att de ska kunna anställa fler lärare. Vi fullföljde\r\ndet vallöftet. Vi lovade mer pengar till landstingen för\r\natt de skulle kunna anställa fler läkare, undersköters-\r\nkor och sjuksköterskor. Det vallöftet fullföljde vi\r\nockså. Vi lovade att genomföra den allmänna försko-\r\nlan. Nu fullföljer vi även det vallöftet.\r\nJag skulle kunna fortsätta att gå igenom detta\r\npunkt efter punkt. Som jag har sagt genomför vi nu\r\nreformer för 19 av de 20 miljarder kronor som vi\r\nhade i budgetpropositionen i höstas. Vi skjuter på den\r\ntjugonde, taket, och vi berättar varför vi gör det. Om\r\nvi skulle genomföra även det skulle det antingen ske\r\nofinansierat, vilket vi tycker är oacceptabelt, eller\r\nockså skulle man tvingas pruta, spara, dra in på nå-\r\ngonting annat. Det är inte rimligt att man för att\r\ngenomföra en ny reform drar tillbaka en annan reform\r\nsom vi tycker är angelägen att fullföljas.\r\nDärför, Karin Pilsäter, ska tillväxten inte under-\r\nskattas. Det är viktigt att alla de insatser som finns i\r\nden här budgeten också i fortsättningen bidrar till att\r\nhöja tillväxttakten i Sverige. Då kommer vi att få\r\nutrymme för de reformer och vallöften som vi har\r\nställt ut.</pre><pre>Anf.  18  MATS ODELL (kd) replik:\r\nHerr talman! Vi kristdemokrater är inte alls kritis-\r\nka till att regeringen genomför besparingar, utan vår\r\nkritik handlar om att regeringen inte presenterar lång-\r\nsiktiga strategier som gör att vi kommer till rätta med\r\nohälsotalen, får ned den långsiktigt höga arbetslös-\r\nheten, ser till att människor kommer i arbete och\r\nbörjar betala skatt.\r\nNär det gäller vallöftena började finansministern\r\nmed att vinka med Socialdemokraternas valmanifest.\r\nMen det var ju inte hela valrörelsen. Jag undrar om\r\nfinansministern minns en presskonferens, jag tror att\r\ndet var på Harpsund den 15 augusti, där han kom ut\r\noch sade: Nu vet jag, och nu kan vi vara säkra på att\r\nkunna genomföra detta. Det var ungefär en månad\r\nföre valet.\r\nFinansministern säger att det bara är Karin Pilsä-\r\nter som inte skyller på Irakkriget. Jag vet i alla fall en\r\ntill - statsminister Göran Persson. Var det inte han\r\nsom sade att ett kort krig till och med kan vara bra för\r\ntillväxten? Det vore intressant att höra finansminis-\r\ntern kommentera sin egen statsministers syn på detta.\r\nSedan är finansministern åter inne på att Sverige\r\nskulle vara någon sorts världsmästare på tillväxt.\r\nSanningen är ju att om man läser siffrorna i proposi-\r\ntionen ser man att tillväxten i Sverige de kommande\r\nåren blir sämre än i världen i stort, sämre än snittet i\r\nUSA, ungefär samma som i EU, sämre än i Norden\r\noch framför allt sämre än i Finland.\r\nNu hade vi 35 guldmedaljer. Jag skulle vilja se fi-\r\nnansministern påhängd dessa, i full ornat, gå ut i den\r\nsvenska äldrevården och till de underbemannade\r\ndaghemmen och tala om att vi här har guldmedaljer.\r\nDela med sig av den guldglansen, finansministern, så\r\nska han få höra vad folk tycker om detta.\r\nSjukförsäkringen ska vi sköta solidariskt säger fi-\r\nnansministern. Ja, men nu lägger ni över ansvaret på\r\nföretagen utan att ge dem en solidarisk finansiering. I\r\nstället för att ta itu med detta, komma med en ge-\r\nnomtänkt strategi, klämmer ni in de sjukskrivna under\r\nutgiftstaket. Det är inte humant. Sanningen är att\r\nregeringen saknar såväl ideologi och strategi som\r\nfärdriktning för att komma till rätta ens med de mål\r\nsom de själva ställde upp inför valet.\r\nDet är inte bara statens ekonomi som är i obalans.\r\nDet gäller även kommunernas ekonomi. I torsdags\r\npresenterade Kommun- och Landstingsförbundet en\r\nrapport som säger att kommunerna och kommunsek-\r\ntorn behöver öka skatterna med ytterligare 1:20 för att\r\nkomma i balans. Det handlar om 7 miljarder i under-\r\nskott i år, 7 miljarder nästa år och 18 miljarder året\r\ndärpå. Det är oerhört allvarligt att regeringen inte tar\r\nitu med de långsiktiga tillväxtproblem som Sverige\r\nhar. Kom inte och tala om guldmedaljer i tillväxten\r\nen gång till, Bosse Ringholm!</pre><pre>Anf.  19  Finansminister BOSSE RING-\r\nHOLM (s) replik:\r\nHerr talman! Mats Odell tycks beklaga att Sverige\r\nhar hamnat överst bland de 15 EU-länderna när det\r\ngäller ekonomiska reformer. Den svenska avundsju-\r\nkan brukar ibland beskrivas som ett folkbeteende\r\neller folkkynne, men jag undrar varför Mats Odell är\r\nså oerhört avundsam mot att svenska folket har skaf-\r\nfat sig den här placeringen när det gäller ekonomisk\r\ntillväxt, offentliga finanser, sysselsättning och mycket\r\nannat.\r\nEU mäter varje år ungefär hundra olika indikato-\r\nrer på ekonomiska framgångar, och Sverige var etta,\r\ntvåa eller trea på 35 av dessa hundra indikatorer. Det\r\när någonting som svenska folket ska glädja sig åt -\r\ninte gråta över, som Mats Odell gör.\r\nMats Odell säger att Kristdemokraterna inte har\r\nnågonting emot att man minskar utgifterna. Men när\r\nvi från regeringens sida försöker bromsa sjukförsäk-\r\nringskostnaderna är han emot alla våra förslag. Vilka\r\nförslag har han då som på ett bättre sätt kan bromsa\r\nsjukförsäkringskostnaderna, om han menar allvar\r\nmed att man ska bromsa dem?\r\nMats Odell sade i sitt tidigare anförande att barn-\r\nfamiljerna far illa av detta. Det som barnfamiljer,\r\nsjuka och arbetslösa far mest illa av är om ekonomin\r\ngår över styr och vi går tillbaka till det moras som vi\r\nhade i början av 90-talet. Det är det allra värsta som\r\nkan drabba inte bara barnfamiljer, sjuka och arbetslö-\r\nsa utan naturligtvis hela svenska folket.\r\nBarnfamiljerna kan se att bland de reformer som\r\nvi genomför i år finns den allmänna förskolan, som är\r\ntill glädje för många barnfamiljer. Vi får fler lärare i\r\nskolan, vilket är viktigt för barnfamiljerna. Där finns\r\ndet ökade studiestödet för tonåringarna i gymnasie-\r\nskolan. Golvet i föräldraförsäkringen höjs nästa år,\r\nliksom har skett i år och förra året. Vi får ytterligare\r\nen pappa- och mammamånad i föräldraförsäkringen.\r\nDet är många viktiga reformer som barnfamiljerna\r\nhar anledning att ta till sig som ett resultat just av att\r\nvi håller ordning på ekonomin och kan fullfölja våra\r\nvallöften, kan fullfölja de reformer som vi drog upp i\r\nhöstas. Men, Mats Odell, vad är det för förslag som\r\nKristdemokraterna har som ska bromsa ohälsan och\r\nsjukförsäkringskostnaderna eftersom du är så negativ\r\ntill alla de förslag som vi har presenterat?\r\nVår helhetssyn är inte att skylla på de sjuka, på\r\nden enskilde, som Mats Odell säger, utan vår hel-\r\nhetslösning är att alla naturligtvis måste bidra till att\r\npå något sätt minska kostnaderna. Vår främsta ambi-\r\ntion är att se till att den som är sjuk i sin rehabilitering\r\nska få sådant stöd och sådan hjälp att han eller hon\r\nkan komma tillbaka till arbetsplatsen. Det ska ske\r\nmen hjälp av försäkringskassan, arbetsförmedlingen\r\noch många andra.</pre><pre>Anf.  20  MATS ODELL (kd) replik:\r\nHerr talman! Det får ursäktas men jag får nästan\r\nen déjà vu-känsla. Vi har under ett antal veckor sett\r\nen minister i TV stå och upprepa fullständigt orimliga\r\nsaker. Bosse Ringholm börjar likna en viss informa-\r\ntionsminister som numera inte längre syns i TV.\r\nDet är lite märkligt att höra detta om tillväxten.\r\nEnligt vårpropositionen ska Sveriges genomsnittliga\r\ntillväxt 2003-2004 vara 2,2 %. I världen i stort ska\r\nden vara 3,7 %. Vad var de guldmedaljerna värda? I\r\nUSA blir tillväxten 3,4 % i snitt. I Norden 2,3 %, och\r\ni Finland 2,7 %. Det håller inte att gömma sig bakom\r\ndessa guldmedaljer. Ni måste nu göra något konkret.\r\nTa fram Småföretagardelegationens förslag och\r\ngenomför dem. Minska den regeldjungel som håller\r\npå att kväva svenska småföretagare.\r\nBosse Ringholm upprepar väldigt ofta att det är\r\n19 av 20 miljarder. Om jag återigen tittar på s. 82 i\r\npropositionen är det ingalunda 1 miljard som saknas.\r\nDet är först den uppskjutna reformen med taket i\r\nsjuk- och föräldraförsäkringen. Det är 2 miljarder.\r\nSedan är det taket i föräldraförsäkringen som är 865\r\nmiljoner. Därefter är det höjningen av maxtaxan, som\r\när 260 miljoner. Det är 3 miljarder och inte 1 miljard.\r\nHur räknar finansministern egentligen?\r\nSedan räknar han upp ett antal utgiftsreformer\r\nsom föreslås genomföras i propositionen. Det är all-\r\ndeles riktigt. Det finns pengar. Ni lånar ju ett stort\r\nantal miljarder för detta år och för de kommande\r\nåren. Det hade alltså funnits pengar. Nu vill ni äta av\r\nutsädet och göra konsumtion av detta. Varför inte\r\nstärka den långsiktiga tillväxten? Avveckla till exem-\r\npel den förmögenhetsskatt som har drivit ut 500 mil-\r\njarder av svenska hushålls sparkapital. Det hade kun-\r\nnat vara riskkapital till alla de små företag runtom i\r\nhela landet i glesbygd som i dag blöder.\r\nDe pengarna har ni drivit ut ur landet genom att\r\nlåta Sverige som nästan enda land i EU ha kvar för-\r\nmögenhetsskatten. Det hade kostat 5 miljarder att\r\nåtgärda det allvarliga strukturfelet, Bosse Ringholm.\r\nDet är det kanske allra allvarligaste. Det andra är\r\narvs- och gåvoskatten. Det drabbar familjeföretag\r\nsom ska övergå från en generation till en annan. Även\r\ndetta hade varit fullt möjligt att finansiera och se till\r\natt vi får en bättre tillväxt. Ni prioriterar konsumtion.\r\nNi har ingen långsiktig strategi för hur Sverige\r\nska kunna lyfta sig upp och bli ett land där alla män-\r\nniskor kan få en värdig vård och omsorg, där alla\r\nbarn kan få hela och rena skolböcker och där vi har en\r\näldrevård värd namnet.</pre><pre>Anf.  21  Finansminister BOSSE RING-\r\nHOLM (s) replik:\r\nHerr talman! Verkligheten och fakta talar mot det\r\nMats Odell säger. Sedan den socialdemokratiska\r\nregeringen 1994 tog över det borgerliga konkursboet\r\nhar tillväxten i Sverige ökat mer än i EU-länderna,\r\nMats Odell. Den har ökat mer än i OECD-länderna.\r\nEU:s senaste prognos är att tillväxten ökar mer i år i\r\nSverige än i övriga EU-länder.\r\nMats Odell pekar på Finland. Jag tycker att det är\r\nintressant med Finland eftersom Finland, Danmark\r\noch Sverige är just de tre EU-länder som har de bästa\r\noffentliga finanserna. De har första-, andra- och\r\ntredjeplatserna. Sverige är etta, Finland två och Dan-\r\nmark trea när det gäller ekonomiska reformen.\r\nFinland har någonting som Sverige inte har. Det\r\när jag glad för. Finland har en arbetslöshet som är 9-\r\n10 %. Det vill jag inte ha i Sverige. Jag tycker att det\r\när viktigt som hög tillväxt som Finland och Sverige\r\nhar. Men jag vill inte ha Finlands höga arbetslöshet.\r\nDärför är det på den punkten väldigt viktigt att försö-\r\nka hålla tillbaka arbetslöshetssiffrorna i Sverige i\r\nfortsättningen.\r\nOm det fanns 5 eller 6 miljarder kronor ytterligare\r\nskulle jag inte vilja lägga dem på sänkt förmögen-\r\nhetsskatt. Jag skulle satsa de pengarna på de sjuka\r\noch de arbetslösa för att ge dem chansen att komma\r\ntillbaka i jobb. Mats Odell kan ha en annan priorite-\r\nring och tycka att de som har förmögenhetsskatt ska\r\nfå de 5, 6 miljarderna.\r\nJag vill ge pengarna till de sjuka och de arbetslö-\r\nsa. Där gör de större nytta för individernas egen häl-\r\nsa, deras eget sociala välbefinnande, deras välfärd och\r\nför ett rättvisare Sverige men också för att det är\r\nbättre för tillväxten i sin helhet att göra en sådan\r\nsatsning på dessa grupper.\r\nDet är därför vi idogt i vårpropositionen lägger\r\nfram ett stort antal förslag för att bromsa just sjuk-\r\nkostnaderna. Vi har gjort det från elvapunktspro-\r\ngrammet för något år sedan och över trepartssamta-\r\nlen. Vi kommer tillbaka i höst med nya förslag om\r\nekonomiska drivkrafter. Vi har massor av förslag som\r\nberör alla olika delar av samhället just för att få ut-\r\nrymme att satsa på de sjuka och de arbetslösa i fram-\r\ntiden.</pre><pre>Anf.  22  LARS BÄCKSTRÖM (v) replik:\r\nHerr talman! Bosse Ringholm sade till mig: Gå\r\nmed i EMU, Bäckström, så slipper du de borgerliga\r\növerbuden. Men, Ringholm, det gör man ju inte. De\r\nborgerliga kan lägga överbud även i EMU. De kom-\r\nmer nog att växla falskt oavsett krona eller euro. Som\r\nBosse Ringholm själv påpekade är det ute i Euroeu-\r\nropa som man har de stora underskotten.\r\nLåt oss nu fortsätta att hålla ordning med Spar-\r\nbank och Riksbank. Vi har också kvar vårt ränteva-\r\npen. EMU-debatten ska vi föra senare. Men tänk på\r\ndet, Bosse Ringholm: Borgarna kommer säkert att\r\nförsöka att växla 10 euro i 150 cent. Det är ingen\r\nlösning.\r\nJag har en fråga också. Jag tror att Bosse Ring-\r\nholm delar min åsikt att vi ska försöka återställa sjuk-\r\npenningen så fort som möjligt. Möjligtvis har vi olika\r\nåsikter om vad \"så fort som möjligt\" är. Jag tycker att\r\nden återställningen kommer före andra nya utgiftsre-\r\nformer. Vad anser Bosse Ringholm?\r\nDet är också en annan sak. Jag och Ringholm vet\r\natt allt som står i tidningar inte är sant. Men en del är\r\ndet, och också ganska mycket. Jag läste Dala-\r\nDemokraten. Där påstår man att statsrådet Sahlin har\r\nsagt som svar på frågan varför man sänker sjukpen-\r\nningen: \"Fråga våra samarbetspartier miljöpartiet och\r\nvänsterpartiet varför de inte ställde upp på att låta\r\narbetsgivarna ta ett större ansvar för sjukförsäkringen\r\nutan tvingade oss att gå med på sänkt sjukpenning.\"\r\nSå var det väl inte, Bosse Ringholm? Det kan vara\r\nriktigt att väljarna och kammaren får reda på hur det\r\nvar. Jag har inte sagt: S tvingade oss i Vänsterpartiet\r\natt gå med på förslag som sänkt sjukpenning. Men jag\r\nvet att det inte var vi som ställde det förslaget. Jag\r\nkan inte heller se att något annat parti tvingade s att\r\ngå med på förslaget om sänkt sjukpenning. Det är väl\r\nriktigt att klargöra det?\r\nJag tror att jag och Bosse Ringholm är av samma\r\nmening. Men klargör gärna så att det inte råder någon\r\noklarhet och så att vi kan säga vad sant är till social-\r\ndemokraterna i Dalarna.</pre><pre>Anf.  23  Finansminister BOSSE RING-\r\nHOLM (s) replik:\r\nHerr talman! Lars Bäckström har rätt i att man\r\naldrig helt kan vaccinera sig mot borgerliga överbud,\r\näven i EMU eller utanför EMU. Vad jag stillsamt\r\nville påpeka var att vi släpper i varje fall växlings-\r\nkostnaderna om vi går med i EMU. Det är dessutom\r\nalltid ett bra argument i EMU-diskussionen.\r\nSedan hänger EMU kanske inte riktigt bara ihop\r\nmed hur den ekonomiska situationen ser ut, Lars\r\nBäckström. Det land som har de bästa offentliga\r\nfinanserna och det största överskottet just nu är ett\r\nEMU-land, Finland. Jag vill inte hävda att det beror\r\npå att det är med i EMU. Likaså hävdar jag inte att\r\ndet faktum att Tyskland och Frankrike, som ligger\r\nsämst i ligan, är EMU-länder är orsaken till deras\r\npositioner, utan det är nog andra försyndelser. Den\r\ntypen av enkla typen argument ska vi inte ha i EMU-\r\ndebatten. Jag ser fram emot en saklig och seriös dis-\r\nkussion kring detta.\r\nDet avgörande är att vi är överens om att alla de\r\nförslag som vi har på sjukförsäkringsområdet till-\r\nsammans måste bidra till att minska kostnaderna för\r\nsjukförsäkringen. Det är först i det läget som vi kan\r\ndiskutera hur vi kan hantera eventuellt nya reformer\r\noch i vilken ordning vi ska ha det.\r\nJag kan bekräfta, Lars Bäckström, att den över-\r\nenskommelse vi har våra tre partier emellan självfal-\r\nlet är en i högsta grad frivillig överenskommelse. Det\r\nfinns inget mått av tvång i denna.</pre><pre>Anf.  24  LARS BÄCKSTRÖM (v) replik:\r\nHerr talman! Jag fick intrycket av artikeln i Dala-\r\nDemokraten att s hade något alternativ, och så tving-\r\nade någon s att inte göra det, utan man fick göra nå-\r\ngot sämre i stället. Svarte Petter ska då lämnas till\r\nPeter Eriksson i Miljöpartiet eller Lars Bäckström i\r\nVänsterpartiet. Det är möjligt att någon ska ha Svarte\r\nPeter, men jag vill inte ha Svarte Petter i den frågan.\r\nJag vill för kammaren försöka säga hur jag upp-\r\nfattade att det gick till. Såvitt jag förstår var det verk-\r\nligheten och avtalen, och därmed möjligen indirekt\r\navtalsparterna, som fick regeringen att dra tillbaka sitt\r\nförslag om medfinansiering. Så uppfattade jag situa-\r\ntionen.\r\nKanske var det Riksförsäkringsverkets rutiner och\r\ndatorsystem som fick regeringen att inte ens föra fram\r\nförslaget om medfinansiering för arbetsgivarna via\r\nRiksförsäkringsverket. Kanske var det som Palme\r\nsade en gång: Verkligheten är vår värste fiende.\r\nSkyll möjligen på den och beredningen i Reger-\r\ningskansliet, men skyll inte på något samarbetsparti.\r\nNu har inte Bosse Ringholm gjort det. Men det är risk\r\nför att andra gör det och att det kan sprida sig dolk-\r\nstötslegender.\r\nVi lade fram förslag om en ohälsoavgift som\r\nskulle ge pengar för lokalt arbetsmiljöarbete där ar-\r\nbetsgivarna skulle kompenseras med en sänkt löneav-\r\ngift. Det är inte så dumt tänkt av oss. Det tror jag\r\nfaktiskt att en och annan på borgarsidan och en och\r\nannan arbetsgivare och facklig organisation kan\r\ntycka. Vi kan erkänna att vi inte var nog tekniskt\r\nfärdiga med vårt förslag.\r\nVi förde fram förslag om sanktioner mot arbetsgi-\r\nvare som inte uppfyller det lagstadgade kravet att\r\nlämna in en rehabiliteringsplan. Det var en ganska\r\nklok tanke som har stort stöd av de fackliga organisa-\r\ntionerna.\r\nPå det sättet tror jag att vi måste arbeta i den har\r\nfrågan, Bosse Ringholm. Vi måste få med oss alla\r\nparter, det politiska systemet, löntagare, arbetsgivare\r\noch vårdgivare. Det måste vi nu göra till höstbudge-\r\nten. Där tror jag att jag, vi i Vänsterpartiet, Bosse\r\nRingholm, Socialdemokraterna och Miljöpartiet är\r\növerens.\r\nVi måste nu få fram ett sådant förslag som vi kan\r\nförankra. Alla kan inte gilla allt i det. Men det kan\r\ninte vara i total konfrontation med någon av de vikti-\r\nga aktörerna i ohälsoarbetet.\r\nVi ska få fram ekonomiska drivkrafter mot ohäl-\r\nsan, men vi ska framför allt ha ett lokalt arbete mot\r\nohälsan.</pre><pre>Anf.  25  LENA EK (c) replik:\r\nHerr talman! Vi befinner oss i en internationell\r\nlågkonjunktur, vilket vi varnade för redan för ett år\r\nsedan. I den lågkonjunkturen håller inte regeringens\r\nnerver, utan man väljer i brinnande valrörelse att\r\nlägga fram förslag som har försatt oss i den situation\r\ndär svensk ekonomi nu befinner sig.\r\nMan ser ibland människor som gräver en grop åt\r\nandra, men det regeringen gjorde när nerverna inte\r\nhöll var att gräva en grop åt sig själv. Det får ni nu\r\nockså ta ansvar för alldeles själva tillsammans med\r\nregeringsunderlaget.\r\nDet problematiska är - om man ska ha en resone-\r\nrande ton i den här allvarliga situationen - att det inte\r\nfinns några riktiga strategier för att man långsiktigt\r\nska förbättra den ekonomiska situationen. De två\r\nstora problemområdena, som handlar om företagandet\r\noch nya arbetstillfällen, saknar dynamiska förslag. I\r\nstället lägger man fram förslag som gör att varenda\r\nföretagare kommer att tänka sig för, inte bara en utan\r\ntvå och tre gånger, innan man nyanställer. Det är\r\nprecis det som LO, TCO, SACO, FR, Svenskt När-\r\ningsliv och oppositionspartierna har varnat för - sär-\r\nskilt i en långkonjunktur. Jag förstår inte varför man\r\nska ägna sig åt att lägga krokben för hela landet på\r\ndet viset.\r\nDet andra svåra systemfelet med budgeten är att\r\ndet inte finns några strukturella förslag för att lång-\r\nsiktigt göra människor friskare. Det finns bestraff-\r\nningar i form av sänkta ersättningsnivåer och ökat\r\nansvar för företagandet. Men vi vet att bara ett fåtal,\r\n14 %, av de långtidssjukskrivna har fått någon reha-\r\nbiliteringsinsats. Det adresserar ni inte alls. Då satte\r\nman kravet till ett telefonsamtal på ett år, vilket är ett\r\nganska lågt krav.\r\nDet gäller vårdgaranti och rehabiliteringsgaranti.\r\nNi vågar inte heller genomföra Finsam fullt ut, där\r\nmyndigheter och arbetsgivare faktiskt bestämmer sig\r\nför att gemensamt lösa problemen runt den enskilde\r\ndrabbade. Hela den sida som handlar om att hjälpa\r\nmänniskor ur en situation har ni låtit bli att adressera.\r\nMoroten saknas, men piskor är det gott om. Det löser\r\ninte problematiken på lång sikt, och det är det som är\r\nså oerhört bekymmersamt i det här läget.</pre><pre>Anf.  26  Finansminister BOSSE RING-\r\nHOLM (s) replik:\r\nHerr talman! Redan i budgetpropositionen i höstas\r\npekade regeringen ut två viktiga områden. Det ena\r\nvar att skaffa fler jobb framför allt till invandrarna,\r\nsom har en betydligt högre arbetslöshet än andra\r\ngrupper. Det andra var att få bukt med just de ske-\r\nnande sjukskrivningskostnaderna.\r\nVi har lagt fram en rad förslag på båda dessa om-\r\nråden. Sammantaget är de präglade av den så kallade\r\narbetslinjen, det vill säga att ge sjuka och arbetslösa\r\nchans att komma in på ett jobb på arbetsmarknaden.\r\nFör att ta ett enda exempel lägger vi fram förslag om\r\nett särskilt anställningsstöd för långtidssjuka. Det är\r\nen modell som har prövats och visat sig vara positiv\r\ninom arbetsmarknadspolitiken, och som vi vill pröva\r\nockså för att ge långtidssjuka chans att komma tillba-\r\nka.\r\nJag beklagar om Lena Ek inte ens har upptäckt\r\nförslagen och inte har sett hur många förslag vi lägger\r\nfram för att just öka arbetskraftsutbudet. Som vi skri-\r\nver i vårpropositionen är det väldigt viktigt att Sveri-\r\nge nu, i en sämre konjunktursituation, förbereder sig\r\nför ett bättre konjunkturläge genom att rusta arbets-\r\nkraften och se till så att de sjuka och arbetslösa får en\r\nchans att komma tillbaka till det de önskar och\r\ndrömmer om - att kunna få ett jobb.</pre><pre>Anf.  27  LENA EK (c) replik:\r\nHerr talman! Rusta arbetskraften, säger Bosse\r\nRingholm. Ni drar ju ned på anslagen till arbetsmark-\r\nnadsåtgärder. Det har ni ägnat er åt nu när det har\r\nvarit problem med utgiftstaket - ni lägger på och drar\r\nned, lägger på och drar ned. Likadant har ni gjort med\r\nföretagsstöden - lägga på och dra ned, lägga på och\r\ndra ned. Likadant har ni gjort med jordbrukets EU-\r\nstöd - lägga på och dra ned, lägga på och dra ned.\r\nLikadant förs diskussionen nu om sjuksidan. Det\r\nfinns ingen långsiktig planeringshorisont.\r\nNär ni lägger fram de här förslagen som minskar\r\ntillväxten och inte ger den långsiktigt hållbara ut-\r\nveckling som vi behöver så uppstår det ett ramaskri\r\nnågonstans. Människor blir alldeles förtvivlade, för\r\ndetta fungerar inte. Då måste ni lägga en liten plås-\r\nterlapp på det. Den tekniken har ni använt både när\r\ndet gäller företagandet, när det gäller arbetslösheten\r\noch när det gäller sjuksidan.\r\nDet är inte en samlad femårsplanering, utan i det\r\nhär budgetläget och i den här konjunktursituationen\r\nägnar ni er åt något slags gammalrysk femveckors-\r\nplanering som ger en ryckighet i företagens plane-\r\nringshorisont som gör att inte någon investerar. Hur\r\nfarao ska man få en företagare att säga: Ja, jag vågar\r\nanställa en invandrare! Jag vågar anställa en små-\r\nbarnsmamma eller småbarnspappa! Jag vågar anställa\r\nen människa som har varit arbetslös eller sjuk förut!\r\nNi sätter ju företagen i den situationen att om det\r\nhänder någonting så blir kostnaderna oöverstigliga.\r\nDe förslag som ligger i budgetpropositionen inne-\r\nbär en långsam strypsnara på företagandet och på\r\ntillväxten. Det är oerhört farligt i det här konjunktur-\r\nläget.\r\nDet blir patetiskt när man hör till exempel kultur-\r\nministern säga: Vi kan inte uppfylla vallöftet om\r\ngratis inträde till de statliga museerna på grund av\r\nIrakkriget. Den grop som regeringen ligger i grävde\r\nman själv i valrörelsen. Tyvärr är det gamla och sju-\r\nka, företagare och studerande som får betala för det\r\nmissgreppet.</pre><pre>Anf.  28  LARS BÄCKSTRÖM (v) replik:\r\nHerr talman! Det är tur att vi har lite talartid kvar i\r\nde samverkande partierna, så att vi kan fortsätta vår\r\ndiskussion.\r\nI mitt första inlägg sade jag att jag var glad, be-\r\nsviken och sugen på revansch. Herr talman! Efter att\r\nha hört de borgerliga partierna är jag ännu gladare att\r\nvi satte stopp för deras alternativ. Men min besvikelse\r\nfinns där fortfarande. Jag håller med de borgerliga\r\npartierna om att vi måste göra mer för att få fler i\r\narbete. Vi måste göra mer för att få människor från\r\nohälsa till hälsa och så till arbete. Där har ni rätt. Men\r\ndet är säkert också Bosse Ringholm den första att\r\nhålla med om, om han hade talartid kvar. Där är vi\r\növerens - om målet är vi överens!\r\nMen när någon högt ropar: Ta fast tjuven! så ska\r\nman kanske fundera på om det ibland kan vara tjuven\r\nsjälv. Det alternativ ni presenterade i höstas innebar\r\nju inte mer pengar till kampen mot ohälsa. Ni skar\r\nned redan i höstas på satsningar mot ohälsan - Mode-\r\nraterna hade minus 9 miljarder, Folkpartiet minus 4,6\r\nmiljarder, kd nästan 6 miljarder och Centern knappt 6\r\nmiljarder. Det var med ungefär så mycket ni ville\r\nspara redan i höstas. Hur hade det då sett ut i dagens\r\nläge? Vilka besparingar hade ni då inte tvingats göra\r\nnu?\r\nVi har i det här läget nu tvingats göra besparingar\r\npå uppemot samma belopp, om man räknar ihop allt,\r\näven med inställda reformer - men utan karensdagen\r\noch utan en sjukpenning som skulle räknas nästan två\r\når tillbaka i tiden. Tänk på det, alla unga barnfamiljer\r\nsom har snabb inkomstutveckling och studenter som\r\ngår ut, och vad det hade inneburit! Hur kommer det\r\nalternativ som ska presenteras inom fem dagar att se\r\nut när vi har det här resultatet?\r\nRedan i höstas, herr talman, ville de här partierna\r\nskära stenhårt i arbetsmarknadspolitiken. Moderater-\r\nna ville skära med 4,5 miljarder och Folkpartiet med\r\n13 miljarder. 13 miljarder - var fjärde förmedlare\r\nskulle få gå! Det skulle bli ännu mer arbetslöshet. Kd\r\nville skära med 8 miljarder och Centern med 12 mil-\r\njarder.\r\nDet är de här blå löftena jag talade om, Bo Ring-\r\nholm. De växlar oavsett om det blir i hundralappar,\r\nfemtiolappar, euro eller cent. Det är den politiken\r\nsom vi gemensamt slår tillbaka. Det har varit kroko-\r\ndiltårar som vi har sett här i dag, herr talman! Det är\r\nherr Krokodil, fru Krokodil - och vad den tredje\r\nkrokodilen i visan hette minns jag inte riktigt, herr\r\ntalman. Men det är krokodiltårar på den blå banken.\r\nTiden räcker inte.\r\nVad ska vi göra med jobben? Det är riktigt att vi i\r\nden förra debatten vi hade om sysselsättning redovi-\r\nsade 15 förslag för ökad sysselsättning. Där har ni\r\nrätt. Men vi ska göra mer, gärna tillsammans om det\r\ngår.\r\nVår första punkt är att slå vakt om välfärden. Det\r\när viktigt med jobb i kommunerna.\r\nVår andra punkt är att göra det lättare att anställa i\r\nde mindre företagen. Lindra sjuklöneperioden! Karin\r\nPilsäter har rätt. Vi ska ta bort den tredje veckan så\r\nfort som möjligt och behålla högkostnadsskyddet för\r\nde små företagen. Det var faktiskt en seger. Det var\r\npositivt för många småföretag.\r\nFörnya regionalpolitiken, få riskkapital, satsa mer\r\n- det gör vi redan nu - på utveckling, forskning, pro-\r\nduktutveckling! Vi ska använda högskolorna som en\r\nspjutspets för jobb, utreda frågan om lärarundantaget,\r\nalltså se till att få patenträtt i högskolorna så att vi\r\nsnabbare får ut produkter på marknaden. Det har man\r\ni den anglosaxiska världen.\r\nSatsa mer på IT och på telekomsidan! Nu när\r\nEricsson drar ned måste staten gå in och reda upp.\r\nUtveckla vuxenutbildningen och ta bort regler\r\nsom förhindrar sysselsättning och utveckling! Det är\r\nriktigt. Låt oss göra en tio-i-topp-lista på de regler\r\nsom fortast ska bort. När vi har den listan betar vi av\r\nden punkt för punkt. Gör en sådan lista tillsammans\r\nmed näringslivets organisationer och löntagarna!\r\nVi kan titta över miljöbalken. Det är något man\r\nkan titta på. Det finns en del barnsjukdomar i den\r\nbalken.\r\nVi ska göra mer. Vi har tid att göra det, och vi\r\njobbar redan nu med arbetsgrupper för att förbereda\r\ndet här till höstpropositionen. Jag är säker på att vi\r\nhar med en hel del av våra 15 punkter i det program\r\nsom vi då lanserar.</pre><pre>Anf.  29  FÖRSTE VICE TALMANNEN:\r\nJag vill först meddela att det inte finns möjlighet\r\natt ge replik på avslutningsanföranden. Det medger\r\ninte debattreglerna.</pre><pre>Anf.  30  LENA EK (c) replik:\r\nHerr talman! Åhörare! Kvarvarande ledamöter!\r\nLars Bäckström höjer tonläget i anförandet successivt\r\ni proportion till hur lång talartid han har kvar.\r\nDet är fortfarande så att i det budgetförslag som\r\nhan står bakom finns åtgärder som kraftigt försvårar\r\nför företagen att nyanställa, som kraftigt försvårar för\r\nmänniskor som står utanför arbetsmarknaden, ar-\r\nbetslösa, studerande, sjuka, att komma in på arbets-\r\nmarknaden.\r\nDet man har valt för att komma åt den förfärande\r\nhöga kostnaden för de förfärande höga sjuktalen i\r\nSverige är genomgående piska, inte morot. Man har\r\nvalt att låta bli att se till individen och diskutera reha-\r\nbiliteringsmöjligheter. I stället har man dragit åt\r\nstrypkopplet på företagen. Det är mycket allvarligt,\r\ndärför att det behövs strukturella åtgärder som gynnar\r\ntillväxten för att vi ska klara oss ur den grop som\r\nregeringen och samarbetspartierna har satt svensk\r\nekonomi i.\r\nTillväxten består av produktivitet och antal arbe-\r\ntade timmar. Varken när det gäller produktiviteten\r\neller när det gäller arbetade timmar finns konstruktiva\r\nförslag i det här materialet. Det är mycket sorgligt.\r\nTill detta kommer då kommunernas allvarliga eko-\r\nnomiska läge, som vi inte har diskuterat så mycket i\r\ndag men som jag tror att vi kommer att få anledning\r\natt diskutera framöver i väldigt stor utsträckning.\r\nEn tredjedel av kommunerna går back, och en\r\nstörre andel än så av landstingen går back. Kommu-\r\nnerna påpekar själva genom Kommunförbundet att\r\nstaten, det vill säga regeringen och Vänsterpartiet och\r\nMiljöpartiet, konsekvent under de senaste åren har\r\nunderfinansierat de förslag som rör kommunsektorn.\r\nMan har konsekvent lämnat med för lite pengar. Det\r\när klart att det märks i den kommunala verksamheten.\r\nDet gör det alldeles tydligt.\r\nNär man nu pratar om nya förslag i den här vår-\r\npropositionen är det dessutom inga nya pengar. Det är\r\nen förlängning av pengar som man redan använder i\r\nde kommuner som redan går med underskott. Hur\r\nman ska klara vården, skolan och omsorgen i den här\r\nsituationen, när man inte får draghjälp av ett ordentlig\r\ntillväxtpaket från regeringens sida, är faktiskt väldigt\r\nsvårt att se. Vi ser ju ännu inte uppgången i världs-\r\nkonjunkturen.\r\nSedan har regeringens företrädare Bosse Ring-\r\nholm använt den här debatten till att konsekvent lasta\r\növer det ansvar som regeringen har på Irakkriget å\r\nena sidan och på företagen å den andra. Det är väl en\r\ntaktik som väljarna får värdera, de som har lyssnat på\r\nden här debatten. Men slutsatsen från min sida är att\r\ndet inte finns något bärande argument från regering-\r\nens sida utan ansvaret är regeringens och det ansvaret\r\nfår man ta. Då hjälper det inte att skylla på något\r\nannat. Då hjälper bara att hitta långsiktiga strukturella\r\nreformer för en långsiktigt ökad tillväxt. Det, herr\r\ntalman, kommer vi att lägga fram förslag om när det\r\nblir vår tur att presentera vår ekonomiska politik.</pre><pre>Anf.  31  FÖRSTE VICE TALMANNEN:\r\nDet har påpekats att det finns något olika uppfatt-\r\nning om detta skulle vara slutanförande eller om det\r\nvar ett särskilt anförande. Jag betraktar detta som ett\r\nslutanförande, som jag sade. Jag vill därför fråga\r\nFredrik Reinfeldt, Karin Pilsäter och Mats Odell om\r\nde nu önskar ordet för slutanförande.</pre><pre>Anf.  32  FREDRIK REINFELDT (m)\r\nreplik:\r\nHerr talman! Det är som svenska folket säkert för-\r\nstår inte bara komplicerat att förstå sig på budgeten,\r\ndet är också svårt att förstå riksdagens debattregler\r\nibland. Här har jag kämpat hela dagen för att komma\r\ni den situation som jag tycker är nödvändig, nämligen\r\natt prata lite med Lars Bäckström. Men se det är rent\r\nomöjligt, tydligen.\r\nMed de här konstiga reglerna tror jag inte att Lars\r\nBäckström har möjlighet att begära replik på mig, så\r\ndu får ursäkta mig, Lars, om jag blir lite ovänlig här.\r\nVi får ta det efteråt, utanför kanske. Ja, ja, det är inte\r\nså farligt som det låter.\r\nJag tyckte att Lars i senare delen av sitt inlägg lät\r\nsom vi brukar känna igen Lars Bäckström, öppen för\r\natt det finns partier med andra värden. Eftersom jag\r\nblev liknad vid en krokodil får jag återgälda denna\r\nvänlighet med att säga att i det första anförandet lät\r\ndu mer än vanligt som en brännvinspastor. Då var det\r\nett väldigt elände med högern och allt som nu skulle\r\ndrabba landet. Man kan lätt få intrycket att du talade\r\ntill dem som lyssnar här i kammaren eller till männi-\r\nskor som sitter framför TV:n och följer detta, men jag\r\ntror att det enkla svaret är att Lars Bäckström talade\r\ntill sitt eget parti.\r\nDet var nämligen en budgetförhandlare som be-\r\ngärde förnyat mandat av sitt parti och som försökte\r\nskrämma med det som han uppfattar vara ännu värre\r\nän att sitta i armkrok med Socialdemokraterna, för det\r\när minsann inte särskilt roligt just nu för en vänster-\r\npartist att göra. Vi fick höra att det har varit jämna\r\nröstsiffror i Vänsterpartiets partistyrelse. Och låt mig\r\nsäga att minoriteten, som alltså röstade nej till att gå\r\nmed på den här överenskommelsen, väl är rätt be-\r\ngriplig. De har förmodligen hävdat: Vi tycker inte det\r\nsom ni har gått med på, vi har inget inflytande. Ja,\r\nhyggligt begripligt.\r\nMen vad har majoriteten röstat ja till? Vad har de\r\nsett framför sig? Nu ska vi se, hur var det nu? Social-\r\ndemokraterna har fått alla statsrådsposter, de har hela\r\nmakten över EU-positionerna i den uppgörelse som\r\nfinns. De har i princip hela mediaintresset på sin sida.\r\nDe kan via utnämningsmakten styra så att socialde-\r\nmokrater får förtjänta poster i svensk statsförvaltning.\r\nNu har Vänsterpartiet varit med och tagit ansvar,\r\ndragit ned ersättningen för sjuka och försämrat för\r\nbarnfamiljer. Vad är det ni har röstat ja till?\r\nDet måste ha varit oerhört intressant att följa den-\r\nna diskussion inne i Vänsterpartiets partistyrelserum.\r\nNu var det inte möjligt, och det är tyvärr inte heller\r\nmöjligt för Lars Bäckström att berätta om voterings-\r\nsiffror och annat spännande. Det får komma i annat\r\nsammanhang. Men, oj vad jag hade önskat att jag\r\nhade fått höra mer om detta.</pre><pre>Anf.  33  KARIN PILSÄTER (fp):\r\nHerr talman! Efter att ha hört Bosse Ringholm\r\nförneka både det som står i budgeten och det som\r\npågår i verkligheten, att han har brutit några vallöften,\r\noch efter att sedan ha hört Lars Bäckström agera\r\nenligt devisen anfall är bästa försvar förstår man att\r\nsvenska folket ska vara tacksamt för att åtminstone\r\nPeter Eriksson har varit där och fört in diskussionen\r\npå saker som är något mer relaterade till verkligheten.\r\nÄven jag tänker ägna en minut eller två åt att, utan\r\natt kunna få svar, avslöja lite av den bluffstopp som\r\nLars Bäckström spelar.\r\nHan påstår att vi borgerliga spelar bluffstopp och\r\nhar konstiga växlingskontor. Den enda konstiga väx-\r\nlingen som har pågått här är den så kallade gröna\r\nskatteväxlingen, som har förvandlats till en komplett\r\nsvartväxling. Man tar in höjd skatt på miljöförstöring,\r\nvilket är bra, men sedan sätts pengarna in på banken\r\noch man kan över huvud taget inte komma överens\r\nom hur den andra delen av skatteväxlingen ska\r\ngenomföras. Det måste vara oerhört trist inte bara för\r\npartierna i den så kallade koalitionen utan också för\r\noss andra som tror på själva grundidén om grön skat-\r\nteväxling. Den är nu helt förfuskad. Facken är upp-\r\nrörda över att ni aldrig kan komma till skott med det\r\nsom i sak är så viktigt, nämligen att människor ska\r\nkunna få en bättre kompetensutveckling. Både Miljö-\r\npartiet och Vänsterpartiet måste konstatera att ni har\r\nblivit helt uppskörtade av finansministerns växlings-\r\nkontor.\r\nNu säger han att det röd-gröna samarbetet är bra\r\nför jobben. Man tar sig för pannan! Sysselsättningen\r\nsjunker, och arbetslösheten stiger. Ni kommer inte att\r\nnå några sysselsättningsmål. Sedan säger han - det är\r\ninte någon bluffstopp utan något slags konstig poker,\r\nvar glad att det inte är klädpoker för då skulle det\r\nvara kallt om benen - att ni gör satsningar på kom-\r\nmunerna som innebär att det går att anställa på\r\n20 000-25 000 nya tjänster eller höja lönerna med\r\n3 % genom att satsa 3 400 miljarder kronor nästa år.\r\nMen det är samma pengar som redan finns men som\r\negentligen skulle ha försvunnit. Ni beslutar om dem\r\nför ett år i taget. Det är en ryckig kortsiktighet. Det är\r\nsamma pengar som redan finns.\r\nJag vet inte om det växlingskontoret finns, vare\r\nsig i euro eller svenska kronor, där man kan höja\r\nlönerna, Lars Bäckström, för samma pengar som man\r\nredan betalar löner eller anställa 20 000 nya männi-\r\nskor för samma pengar man redan har anställda män-\r\nniskor.\r\nHerr talman! Det vore bra för demokratin om man\r\ninte bara kunde låta bli att bryta löften utan också\r\nförsöka hålla sig till enkla konventioner om plus och\r\nminus och att försöka se verkligheten lite mer som\r\nden är.</pre><pre>Anf.  34  MATS ODELL (kd):\r\nHerr talman! Jag tänkte ta fasta på något som Lars\r\nBäckström sade som var lite nytt, som kändes intres-\r\nsant. Han sade att vi har det gemensamt att vi vill ha\r\nfler i arbete och färre som drabbas av ohälsa. Det har\r\nhan alldeles rätt i. Där råder det inget tvivel. Frågan\r\när då vilken receptbok vi ska ta fram.\r\nJag antar att det inte är Kommunistiska manifestet\r\neller någon annan sådan bok som finns på en del\r\npartikanslier, som många har studerat i studiecirklar\r\noch som fortfarande är övertygade om att det är den\r\nenda sanna vägen, den enda vägens politik.\r\nLars Bäckström säger att vi ska göra en lista till-\r\nsammans med näringslivets organisationer. Han nick-\r\nar här. Trots att hans talartid är slut kan vi ha en viss\r\ndialog! Jag vet, och Lars Bäckström också, att överst\r\npå den listan står förmögenhetsskatten. Han nickar\r\ninstämmande att den står överst, men frågan är om\r\ndet är någonting som Lars Bäckström kan gå in på\r\nkaféerna, där Marx blickar ned från väggarna, utan\r\nskottsäker väst på sig för att diskutera om det är\r\nVänsterpartiets politik. Jag har noterat att även Per\r\nRosengren - jag vet inte hur jag ska tolka Lars Bäck-\r\nströms signaler, herr talman! - är något slags banerfö-\r\nrare för småföretagen. Han överträffar de borgerliga\r\npartierna.\r\nHur ser den hårda kärnan ut i Vänsterpartiet? Har\r\nni försökt att förankra nyorienteringen? Är det någon\r\nny partiledare som ska träda fram, porträtten på väg-\r\ngarna plockas ned, ungefär som har skett i Irak med\r\nSaddam Husseins porträtt, för att något annat ska\r\nhängas upp i stället? Jag vet inte om det skulle vara\r\nMilton Friedman eller någon annan. Tror Lars Bäck-\r\nström på de recept som skrivs ut av exempelvis\r\nOECD? Ja, delvis tror han tydligen på dem! Då har vi\r\nkommit väldigt långt. Den tron skulle predikas i de\r\nvänsterpartistiska lokalavdelningarna. Det står i\r\nskriften: Hur skulle vi kunna tro om ingen predikade?\r\nNär sätter ni i gång kampanjen? Det skulle vara\r\nbra för Sverige och för finansministern. Jag tror att\r\nhan inser att det skulle vara en riktig väg att faktiskt\r\nbeta av dessa punkter.\r\nVår kritik, herr talman, är att regeringen så totalt\r\nhar ignorerat just dessa punkter. Det finns över huvud\r\ntaget ingenting av detta. Om Vänsterpartiet och Mil-\r\njöpartiet, som jag vet är inne på den linjen, kan över-\r\ntyga Bosse Ringholm om dessa saker har vi ändå\r\nkommit ett stycke på väg fram till nästa val - där vi\r\nhoppas på en helt ny majoritet. Den ska med egen\r\nideologisk färdriktning peka åt det här hållet. Nu tror\r\njag att det krävs mycket studiearbete innan det här\r\nskulle kännas riktigt naturligt i Lars Bäckströms parti.</pre><pre>Anf.  35  PETER ERIKSSON (mp):\r\nHerr talman! Jag vet inte om det skulle vara en idé\r\natt byta namn från debatt till anföranden eftersom det\r\ninte blir så mycket debatt. Vi får göra det bästa möjli-\r\nga av situationen.\r\nJag hade naturligtvis också tänkt att ta en diskus-\r\nsion med Lars Bäckström. Vi har haft ett samarbete\r\nunder ett antal år, och återigen har vi krånglat ihop en\r\nbudget tillsammans med Socialdemokraterna. Den\r\nhär gången har tonerna varit lite annorlunda, och det\r\när förståeligt. Det var tungt att anta en del besparings-\r\nförslag.\r\nLars pratade om återställare i talarstolen. Det\r\nfinns andra som har gjort det också, det vill säga sagt\r\natt det behövs återställare fort. Jag hade gärna velat\r\nhöra från Lars hur han ser på detta. Måste det till\r\nåterställare? Tänk om det inte går så bra som vi hop-\r\npas. Då får man diskutera om det är möjligt att göra\r\nnågra återställare även från Vänstern. Det är bra.\r\nNu måste vi ändå försöka ta ansvar för statens af-\r\nfärer och ekonomin, oavsett hur det går. Jag tror att vi\r\nhar hyggliga förutsättningar att ekonomin i både\r\nSverige, Europa och världen ska kunna bli något\r\nbättre under de kommande åren. Vi har sett en utdra-\r\ngen avmattning av konjunkturen, men möjligheterna\r\ntill att få en förbättring framåt hösten ser någorlunda\r\nrimliga ut.\r\nJag har en annan fundering, nämligen överskotts-\r\ndiskussionen. Det blir inga buffertfonder nu, särskilt\r\ntill de borgerliga partiernas glädje. De har känt en oro\r\nför att man förlorar EMU-omröstningen på en sådan\r\nfråga. Jag måste erkänna att jag kände en viss för-\r\ntröstan när diskussionen kom upp att vi som inte ville\r\natt Sverige ska gå in i EMU får betydligt lättare i\r\nresan fram till folkomröstningen om Bosse Ringholm\r\nblir överens med LO, kanske Folkpartiet och någon\r\ntill om att införa buffertfonder.\r\nNu var Bosse in på att 100 miljarder har satsats de\r\nsenaste åren för att få i gång konjunkturen, skatte-\r\nsänkningar och annat. Om det hade funnits buffert-\r\nfonder hade ett par trehundra miljarder redan varit i\r\nväg. Det måste vara stora buffertfonder om de ska ha\r\nnågon större betydelse i längden. Det är det som jag\r\ntror är den största anledningen till att det inte är så\r\nstor mening att försöka sig på den vägen. Vi politiker\r\nhar en tendens att om det byggs upp fonder någon-\r\nstans gör vi lätt av med dem, i alla fall när man sitter i\r\n\"trånga\" förhandlingar och diskuterar besparingar\r\neller användande av fonder. Jag tror inte heller att det\r\nhade varit så meningsfullt ur en rad andra aspekter.\r\nEMU-frågan löser man bäst genom att rösta nej i\r\nfolkomröstningen den 14 september.\r\nDet innebär att vi faktiskt har kvar möjligheten att\r\nföra en självständig ekonomisk politik i Sverige.\r\nRäntan bestäms i Sverige på ett sätt så att man berör\r\nden svenska ekonomin och företagen i Sverige i stäl-\r\nlet för att den bestäms utifrån hur situationen är i ett\r\ninternationellt perspektiv, över hela EU-området.\r\nOckså penningmängd, inflation, valutakurs och såda-\r\nna saker bestäms utifrån hur vi har det i Sverige,\r\nvilken ekonomisk politik som vi kan bedriva här.\r\nI nästa skede har vi en situation där EMU faktiskt\r\nbehöver anpassas genom att få ett mycket starkare\r\ncentraliserat styre över euroområdet med möjligheter\r\nför Bryssel att åtgärda stora problem inom Västeuro-\r\npaområdet. Då är vi i en ny stat där Sveriges möjlig-\r\nheter att över huvud taget bedriva ekonomisk politik\r\npraktiskt taget är borta.</pre><pre>Överläggningen var härmed avslutad.</pre><pre>Propositionen bordlades.</pre><pre>2 §  Justering av protokoll</pre><pre>Justerades protokollen för den 8 och 9 april.</pre><pre>3 §  Meddelande om ändring i kammarens\r\nsammanträdesplan</pre><pre>Förste vice talmannen meddelade att onsdagen\r\nden 16 april skulle middagsuppehållet utgå.</pre><pre>4 §  Anmälan om inkommen faktapromemoria\r\nom förslag från Europeiska kommissionen</pre><pre>Förste vice talmannen anmälde att följande fakta-\r\npromemoria om förslag från Europeiska kommissio-\r\nnen inkommit och överlämnats till utskott:\r\n2002/03:FPM63 Tvättmedelsförordningen\r\nKOM(2002)485 till miljö- och jordbruksutskottet</pre><pre>5 §  Hänvisning av ärenden till utskott</pre><pre>Föredrogs och hänvisades\r\nSkrivelse\r\n2002/03:101 till finansutskottet</pre><pre>Motioner\r\n2002/03:T10-T14 till trafikutskottet</pre><pre>6 §  Förnyad bordläggning</pre><pre>Föredrogs och bordlades åter\r\nSocialutskottets betänkande 2002/03:SoU16</pre><pre>7 §  Bordläggning</pre><pre>Anmäldes och bordlades\r\nProposition\r\n2002/03:79 Direktavdrag för lantmäteriförrättnings-\r\nutgifter vid omarrondering</pre><pre>Skrivelse\r\n2002/03:102 Utvecklingen inom den kommunala\r\nsektorn</pre><pre>8 §  Anmälan om interpellation</pre><pre>Anmäldes att följande interpellation framställts</pre><pre>den 15 april</pre><pre>2002/03:290 av Martin Andreasson (fp) till statsrådet\r\nMorgan Johansson\r\nSmittskyddslagen</pre><pre>Interpellationen redovisas i bilaga som fogas till\r\nriksdagens snabbprotokoll tisdagen den 29 april.</pre><pre>9 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 14 april</pre><pre>2002/03:801 av Martin Andreasson (fp) till statsrådet\r\nJan O Karlsson\r\nUtredningen om flyktingstatus för personer som är\r\nförföljda på grund av kön eller sexuell läggning\r\n2002/03:802 av Sven Bergström (c) till näringsmi-\r\nnister Leif Pagrotsky\r\nVäxande löneklyftor\r\n2002/03:803 av Marietta de Pourbaix-Lundin (m) till\r\njustitieminister Thomas Bodström\r\nBrott mot funktionshindrade\r\n2002/03:804 av Marietta de Pourbaix-Lundin (m) till\r\nmiljöminister Lena Sommestad\r\nHinder på grund av miljökrav för bostadsbyggandet i\r\nstorstäder\r\n2002/03:805 av Marietta de Pourbaix-Lundin (m) till\r\nstatsrådet Ulrica Messing\r\nInfrastrukturpengar till Stockholmsregionen\r\n2002/03:806 av Fredrik Olovsson (s) till statsrådet\r\nUlrica Messing\r\nKommunikationer för pendlare i Sörmland</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 29 april.</pre><pre>10 §  Kammaren åtskildes kl. 12.42.</pre><pre>\r\nFörhandlingarna leddes\r\nav talmannen från sammanträdets början till och\r\nmed 1 § anf. 20 och\r\nav förste vice talmannen därefter till sammanträ-\r\ndets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}